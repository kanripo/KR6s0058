# -*- mode: mandoku-view; -*-
#+DATE: 2016-06-08 6:07
#+TITLE: 御製秘藏詮
#+PROPERTY: CBETA_ID K35n1259
#+PROPERTY: ID KR6s0058
#+PROPERTY: SOURCE Tripitaka Koreana Vol. 35, No. 1259
#+PROPERTY: VOL 35
#+PROPERTY: BASEEDITION K
#+PROPERTY: WITNESS master
#+PROPERTY: LASTPB <pb:KR6s0058_K_009-0861b> 
#+PROPERTY: JUAN 9
御製秘藏詮卷第九　　　　　　　車¶

#+BEGIN_VERSE
「　旨趣知深淺」
#+END_VERSE

【(幽微旨趣唯證相應聖智既通務化為本觀根授道設藥¶
逗機善知淺深頓漸同益涅槃經云三獸渡河淺深有異)。】
#+BEGIN_VERSE
「　來傳自域中」
#+END_VERSE
¶

【(摩騰興教漢世而來達磨傳心梁朝密付流通宗教大布域中初祖云吾本來茲土傳教¶
救迷情)。】
#+BEGIN_VERSE
「　祇園修本行」
#+END_VERSE

【(祇園所依處也稱理而修名修本行精勤無捨¶
期證佛乘楞嚴經云佛在室羅筏城祇園精舍)。】
#+BEGIN_VERSE
「　功妙果無窮」
#+END_VERSE

【(三祇果滿¶
四智功圓萬行㽵嚴一一稱體功德相好妙極無窮法界獨尊成㝡上覺唯識論云根根¶
塵塵量周法界)。】¶

#+BEGIN_VERSE
「　玄義皆殊勝」
#+END_VERSE

【(玄謂玄言義乃妙義此顯能詮教道所詮義理旨趣幽深¶
故皆殊勝維摩經云無離文字說解脫相)。】
#+BEGIN_VERSE
「　真源是實宗」
#+END_VERSE

【(真源乃一真法¶
界本自湛然周遍十方平等一相是實宗也華嚴經云法界如如常不動)。】
#+BEGIN_VERSE
「　一言能¶悟解」
#+END_VERSE

【(夫聽法者於一言下䪺𢍆幽旨善解宗源大悟現前了無所得華嚴經云性空¶
即是佛不可得思量)。】
#+BEGIN_VERSE
「　萬法自圓通」
#+END_VERSE

【(三界唯心萬法唯識識心達本性相¶
一如挺拔清虛蕭然物外法界觀云繁興大用起必全真)。】¶

#+BEGIN_VERSE
「　幽隱分眀說」
#+END_VERSE

【(幽隱至道路絕名言佛既證窮悲他未悟分眀為說令𢍆¶
本心法華經云甚深秘藏今為汝說)。】
#+BEGIN_VERSE
「　筌蹄覺妙通」
#+END_VERSE

【(聖人演教指喻筌蹄¶
得意歸真本忘言象言象既寂覺妙斯通華嚴經云以法滋味益群生大惠能通比覺道)。】¶

#+BEGIN_VERSE
「　萬緣皆𢍆合」
#+END_VERSE

【(知緣假有𡚶執不生寂用隨緣緣皆𢍆合物我無二彼此¶
寧殊肈論云緣無不契會無不通)。】
#+BEGIN_VERSE
「　佛行弃王宮」
#+END_VERSE

【(王宮示化巧應時宣¶
現迹初成俯從物欲法華經云出釋氏宮伽耶成道又云慜眾生故生此人間)。】¶

#+BEGIN_VERSE
「　有為不挂情」
#+END_VERSE

【(有為如幻緣合假成了達非真情念不挂華嚴經云念念
<pb:KR6s0058_K_009-0861c>¶
攀緣一切境心心永断諸分別)。】
#+BEGIN_VERSE
「　如見示深信」
#+END_VERSE

【(如見有情轉示深信令生¶
正解倣法修行無捨精勤趣期妙極起信論云若信不信真如是信不名深信)。】
#+BEGIN_VERSE
「　帝¶釋與梵王」
#+END_VERSE

【(帝釋梵王恒隨佛化既聞正法意解心開妙道斯通廣益天眾¶
法華經云釋梵如恒沙無[婁*殳]佛土來)。】
#+BEGIN_VERSE
「　諸天論五印」
#+END_VERSE

【(諸天聖侶悟法賚神¶
期報佛恩遞相化導共竪諸佛之旨恒論五印之心永耀真燈常光梵眾)。】¶

#+BEGIN_VERSE
「　大覺無涯海」
#+END_VERSE

【(無涯覺海妙智恒遊圓滿湛然瑩徹沙界楞嚴經云覺海¶
性澄圓圓登覺元妙)。】
#+BEGIN_VERSE
「　慈悲慧眼雄」
#+END_VERSE

【(大雄惠眼䪺超生死之源廣運慈悲¶
不住無為之界自他俱濟宗說雙陳楞嚴經云大雄大力大慈悲)。】
#+BEGIN_VERSE
「　眾生能¶信受」
#+END_VERSE

【(信之於心體重玄至道受之於口持妙辯恒宣法華經云若能信受當如¶
佛教廣為宣說)。】
#+BEGIN_VERSE
「　達識盡為空」
#+END_VERSE

【(了達本識四智齊明悟色為空二邊無滯¶
楞伽經云識性如虛空平等不動轉)。】¶

#+BEGIN_VERSE
「　信施身財寶」
#+END_VERSE

【(施為六度之首信乃入法之初此二離相而修曠刧嚴身¶
之寶法華經云諸佛身金色百福相莊嚴)。】
#+BEGIN_VERSE
「　灰心一念中」
#+END_VERSE

【(有作之修徒經¶
多刧灰心一念解極智亡華嚴經云一念安立不思議)。】
#+BEGIN_VERSE
「　真如無別理」
#+END_VERSE
¶

【(凡情智昧識見千差解達真如理無別異法華經云諸法從本來常自寂滅相)。】
#+BEGIN_VERSE
「　極際¶杳玄穹」
#+END_VERSE

【(極謂橫遍際乃竪窮廓徹十方玄穹杳寂此乃諸佛智海眾生本源¶
唯證相應故超言念無名諭云超群有之幽昇量太虛而永久)。】¶

#+BEGIN_VERSE
「　知本元非用」
#+END_VERSE

【(妙寂之本無去無來真性之源非生非滅用而即體萬法¶
恒如以智證真本來無用大般若經云甚奇世尊不動真際而建立諸法)。】
#+BEGIN_VERSE
「　因緣¶假合同」
#+END_VERSE

【(因緣之法虛妄不真知假合同見體非實法華經云觀一切法無有¶
堅固)。】
#+BEGIN_VERSE
「　古賢宗實相」
#+END_VERSE

【(古之賢達盡𢍆真宗實相離言假詮悟旨維摩經云¶
觀身實相觀佛亦然)。】
#+BEGIN_VERSE
「　草偃盡隨風」
#+END_VERSE

【(真乘益物似日除昬法雨利人如風
<pb:KR6s0058_K_009-0862a>¶
偃草眾生得本聖道可歸大集經云我今為汝廣說譬喻令解佛法)。】¶

#+BEGIN_VERSE
「　情欲皆人願」
#+END_VERSE

【(情因樂欲志願要期未獲本心寧希聖道般若經云莫縱¶
自心後生憂悔)。】
#+BEGIN_VERSE
「　時間心逆順」
#+END_VERSE

【(時間一時之間順即善順菩提逆乃心違¶
真智其或逆順心息淨惠發生不遷論云逆之所謂塞順之所謂通)。】
#+BEGIN_VERSE
「　咸觀玄¶悟音」
#+END_VERSE

【(大振玄音能悟時眾見聞獲益功不唐捐普勉咸觀同趍圓寂法華經云¶
皆應到此為聽法故)。】
#+BEGIN_VERSE
「　師子能奮迅」
#+END_VERSE

【(師子者即喻佛如師子王哮吼一發¶
眾獸潛藏如來奮迅妙威遇者煩惱皆滅華嚴經云如來入師子奮迅三昧)。】¶

#+BEGIN_VERSE
「　我為眾生故」
#+END_VERSE

【(佛日流輝照現於世演說妙法普為眾生令出苦源咸歸¶
妙極法華經云我為眾生故而起大悲心)。】
#+BEGIN_VERSE
「　開張一貫通」
#+END_VERSE

【(開張教網遍益¶
群機利鈍雖殊如源一貫苟通斯理善造真䂓華嚴經云無邊𢍆經海一言咸攝盡)。】
#+BEGIN_VERSE
「　金¶言翻不盡」
#+END_VERSE

【(金言玉偈貝葉傳翻旨趣幽玄荃蹄豈盡諒斯洪[簐-欠+凡]利益潛通¶
法華經云無量無邊刧說不能盡)。】
#+BEGIN_VERSE
「　像教集如宗」
#+END_VERSE

【(由諸智者興隆像教¶
廣集秘旨妙暢如宗大布遺風流通遍益普賢行經云集不思議廣大法海)。】¶

#+BEGIN_VERSE
「　真理𡨋心悟」
#+END_VERSE

【(真理杳寂逈超言象𡨋心方悟妙履玄蹤維摩經云乃至¶
無言無說是真入不二法門)。】
#+BEGIN_VERSE
「　無疑大化中」
#+END_VERSE

【(妄念不生疑心頓息真居¶
大化深𢍆無為法華經云我今無復疑安住於佛道)。】
#+BEGIN_VERSE
「　世間聡慧者」
#+END_VERSE

【(法流¶
恩濟普及世間凡用不知聡慧自惺華嚴經云此是一切决了人)。】
#+BEGIN_VERSE
「　夢𥧌想¶來空」
#+END_VERSE

【(凡無智檝長處愛河遇境風緣妄生鼓擊迴光省察夢𥧌元空楞嚴經云¶
却來觀世間猶如夢中事)。】¶

#+BEGIN_VERSE
「　慧奧雖微細」
#+END_VERSE

【(雖則妙惠深奧微細難知聖智玄通端然可見法華經云¶
我所得智惠微妙㝡苐一)。】
#+BEGIN_VERSE
「　湏歸道理通」
#+END_VERSE

【(至理幽微筌蹄豈喻欲求證達¶
歸理方通楞嚴經云識心圓眀入圓成實)。】
#+BEGIN_VERSE
「　世緣無取捨」
#+END_VERSE

【(善𢍆真乘妄本
<pb:KR6s0058_K_009-0862b>¶
元寂解世緣而即心之用觀空色而取捨自無金剛經頌云翛然獨任真)。】
#+BEGIN_VERSE
「　必定¶離昬蒙」
#+END_VERSE

【(大智照達克離昬蒙施平等之慈悲作勞生之師友普賢行經云惠¶
光清淨滿世間)。】¶

#+BEGIN_VERSE
「　喜不挂情懷」
#+END_VERSE

【(無相智圓凝神外鑒應萬緣而即寂了諸法而全虛喜不¶
當情實無挂意法華經云天龍恭信不以為喜)。】
#+BEGIN_VERSE
「　法終歸善願」
#+END_VERSE

【(因修萬行¶
果證圓常眾德莊嚴良歸善願寶積經云如來往昔誓願力故)。】
#+BEGIN_VERSE
「　若非智慧¶方」
#+END_VERSE

【(智乃割断煩惱惠則揀擇無偏妙𢍆真常流慈巧益華嚴經云惣持三昧力智慧¶
悉成就)。】
#+BEGIN_VERSE
「　真言垂億萬」
#+END_VERSE

【(悲心愍物利樂為功暢真實之微言傾玄河之¶
妙辯廣垂億萬普洽大千楞嚴經云清淨妙理流出十二部經如恒河沙)。】¶

#+BEGIN_VERSE
「　說佛因緣智」
#+END_VERSE

【(因緣之法性本非真永達旨歸說佛妙智令知幻夢實不¶
堅牢寶雨經云因緣不思議佛智皆了知)。】
#+BEGIN_VERSE
「　諸邪勿強知」
#+END_VERSE

【(六塵固執是著¶
諸邪了似空花強知自息楞嚴經云自心見相如實了知是故不生一切分別)。】
#+BEGIN_VERSE
「　忻心¶常淨潔」
#+END_VERSE

【(塵心本寂妄體元虛靜鑒忻心安然潔淨維摩經云淨心觀佛靡不¶
忻)。】
#+BEGIN_VERSE
「　所在不思議」
#+END_VERSE

【(圓眀妙證體徹十方觸處皆見佛身所在恒不思議¶
華嚴經云諸佛境界不思議一切法界皆周遍)。】¶

#+BEGIN_VERSE
「　理徑逍遙遠」
#+END_VERSE

【(逍遙妙道理徑無拘幽遠甚深心言寧及肈論云如斯則¶
深遠之言於何而不在)。】
#+BEGIN_VERSE
「　何能委曲知」
#+END_VERSE

【(終日勤劬寧加佛用𢍆神即物¶
委曲幽通華嚴經云善知眾生種種根欲)。】
#+BEGIN_VERSE
「　攀緣俱是夢」
#+END_VERSE

【(攀六塵境虛假¶
之緣惠日照騰宛如夢幻寶積經云一切法虛妄皆如夢幻)。】
#+BEGIN_VERSE
「　清淨入無¶為」
#+END_VERSE

【(大智清淨妙入無為理事圓明體用交暎不真空論云聖人乘真心而理順即無滯¶
而不通)。】¶

#+BEGIN_VERSE
「　詮義歸諸聖」
#+END_VERSE

【(諸聖利生廣談秘教詮真實義令悟旨歸法華經云正直
<pb:KR6s0058_K_009-0862c>¶
捨方便但說無上道)。】
#+BEGIN_VERSE
「　如常道不虧」
#+END_VERSE

【(如如妙道體本無言得意歸真不虧¶
常用不真空論云斯乃不離世智一切世間即實證故)。】
#+BEGIN_VERSE
「　若能消妄想」
#+END_VERSE
¶

【(眾生日用暫不覺知若能悟證妄想全消佛性天真從茲䪺現無名論云妄想既祛則萬¶
累都息)。】
#+BEGIN_VERSE
「　孰是斷忘機」
#+END_VERSE

【(情塵未息悟乃忘機未𢍆如源孰能断惑苟知¶
心佛𨚗肯他求寶積經云得知一切眾生種種攀緣)。】¶

#+BEGIN_VERSE
「　迷因心地起」
#+END_VERSE

【(情纏妄執寧知識變千差悟性本空覺迷還因心起起信¶
論云心生種種法生心滅種種法滅)。】
#+BEGIN_VERSE
「　不解承慈訓」
#+END_VERSE

【(三界慈父垂訓益生¶
令知萬法皆心不解承言𢍆聖法華經云我等不解佛之方便)。】
#+BEGIN_VERSE
「　功行自遷¶延」
#+END_VERSE

【(執權多刧捨妄求真致自遷延功行徒費良由取捨心息實相斯明楞伽經云妄執¶
性為有)。】
#+BEGIN_VERSE
「　常疑非大信」
#+END_VERSE

【(常疑不了妄外尋真若乃大智發生心澄佛現¶
一念造極曠刧功圓法華論云謂不能知是故生疑)。】¶

#+BEGIN_VERSE
「　求佛歸三寶」
#+END_VERSE

【(佛寶圓明覺性法寶軓物解生此二和合乃名僧寶知此¶
三寶一體真求佛矣華嚴經云紹隆三寶佛種不断)。】
#+BEGIN_VERSE
「　㽵嚴道不違」
#+END_VERSE

【(大智¶
圓虛本無增減順修萬行飾表㽵嚴㳙滴朝宗豈有違耶維摩經云雖服寶飾而以相好¶
㽵嚴其身)。】
#+BEGIN_VERSE
「　自然精法用」
#+END_VERSE

【(實相天真靈智非造精通法用凝神自然華嚴¶
經云得此無礙用則能普入一切佛法)。】
#+BEGIN_VERSE
「　善事好相依」
#+END_VERSE

【(大智觀空方便涉有¶
悲心及物妙暢真源善事若斯誠好相依密嚴經云依此法門趣薩婆若諸三昧海)。】¶

#+BEGIN_VERSE
「　悟解真如理」
#+END_VERSE

【(玄関洞唘解智𡨋通悟證本如靈明獨耀觀幻有法用無¶
相心華嚴經云解了一切真如故)。】
#+BEGIN_VERSE
「　無他絕是非」
#+END_VERSE

【(理本圓虛非相不顯¶
相非外有全起自心對境無他是非杳絕楞伽經云法非法皆無)。】
#+BEGIN_VERSE
「　端嚴依¶實相」
#+END_VERSE

【(妄本無形依真而立窮源不二真妄對除實相現前端嚴可見寶積經云¶
正念端身住)。】
#+BEGIN_VERSE
「　萬慮寂然歸」
#+END_VERSE

【(智身寥廓眾德本圓八萬勞塵皆波羅蜜
<pb:KR6s0058_K_009-0863a>¶
恒沙惑障並是真門萬慮寂然逍遙何滯不遷論云萬慮無擾其神千難殊非其對)。】¶

#+BEGIN_VERSE
「　證善推因果」
#+END_VERSE

【(因修既妙果亦非常證果推因良哉善矣華嚴經云宿因¶
不失壞今受此果報)。】
#+BEGIN_VERSE
「　功圓道不虧」
#+END_VERSE

【(智日洞照障惑皆除萬行圓明眾德¶
嚴就功逾世表即用寧虧不真空論云行雖世表終日域中)。】
#+BEGIN_VERSE
「　悲心恒及¶物」
#+END_VERSE

【(聖德修因利樂為本悲心及物無揀冤親維摩經云於善不善等以慈)。】
#+BEGIN_VERSE
「　報應¶又何疑」
#+END_VERSE

【(相好端嚴福慧具足獨超三界眾所皆尊報應酬因復何疑哉三具足論¶
云離過大富樂人天所瞻[仁-二+印]不離自法義)。】¶

#+BEGIN_VERSE
「　失意墮阿鼻」
#+END_VERSE

【(迷失妄意逐境生心𢙣不遮防阿鼻寧免如能省覺罪性¶
全空華嚴經云邪見不善行命終墮惡道)。】
#+BEGIN_VERSE
「　聖賢無所恡」
#+END_VERSE

【(凡由罪𢙣聖豈¶
捨之猶比日光高下齊照法施無恡豈揀親踈寶積經云難得菩提盡施眾生)。】
#+BEGIN_VERSE
「　常¶行平等心」
#+END_VERSE

【(智證內寂機緣外觀善𢙣雖則有殊聖心平等無二俱如子想¶
何有偏心維摩經云施平等慈無揀擇故)。】
#+BEGIN_VERSE
「　在處皆精進」
#+END_VERSE

【(法界真理妙湛¶
圓眀悟𢍆則處處皆真寂照乃時時佛現諒斯精進實不思議智度論云精進力大不可¶
思議)。】¶

#+BEGIN_VERSE
「　志滿三千刧」
#+END_VERSE

【(從初發心經歷五位滿三大刧方能證得二轉依果法華¶
經云我念過去世無量無邊劫)。】
#+BEGIN_VERSE
「　修行十二時」
#+END_VERSE

【(親近善友聽聞正法思惟¶
性相晝夜忘疲法華經云又見佛子未嘗睡眠)。】
#+BEGIN_VERSE
「　但除人我見」
#+END_VERSE

【(我見若除¶
得生空智法見若除得法空智故此二見要先除断金剛經云若有我人等相即非菩薩)。】¶

#+BEGIN_VERSE
「　可認大慈悲」
#+END_VERSE

【(運度有情㝡居其上佛身所有名大慈悲法華經云如來¶
有大慈悲無諸慳恡)。】¶

#+BEGIN_VERSE
「　果因圓似月」
#+END_VERSE

【(染淨因果法尒周通如月圓照導引群品仁王經云作業¶
受果名世俗諦)。】
#+BEGIN_VERSE
「　善願離諸非」
#+END_VERSE

【(根隨惑障即是諸非擾乱有情常居生死
<pb:KR6s0058_K_009-0863b>¶
欲超三界當湏願離維摩經云関閇一切諸𢙣趣門)。】
#+BEGIN_VERSE
「　報應心地得」
#+END_VERSE

【(因果¶
相續名曰報應世出世間皆由心造心為萬法之源成佛之本維摩經云隨其心淨即佛¶
土淨)。】
#+BEGIN_VERSE
「　斷絕勿狐疑」
#+END_VERSE

【(心通至理故絕狐疑妙智恒眀高登彼岸法華經云¶
心懷大歡喜疑網皆巳除)。】¶

#+BEGIN_VERSE
「　因緣𠇲妄捨」
#+END_VERSE

【(因緣所成諸法皆假妄生執著轉露迷情妙用取捨不相¶
應故法華經云諸法從本來常自寂滅相)。】
#+BEGIN_VERSE
「　清淨𢍆玄機」
#+END_VERSE

【(真智靈眀法尒¶
本有離諸𦊱礙名曰玄機不離有為常無生滅法華經云是乘微妙清淨苐一)。】
#+BEGIN_VERSE
「　不把¶心求識」
#+END_VERSE

【(心本生滅念念不停觀察智生都無實體維摩經云至於智者不等¶
文字)。】
#+BEGIN_VERSE
「　怡然眾聖知」
#+END_VERSE

【(真智怡然證大法樂離諸妄想物無不鑒法華經云¶
善知眾生往來所趣)。】¶

#+BEGIN_VERSE
「　捨施就慈悲」
#+END_VERSE

【(慧施慈悲成佛之本難捨能捨萬行方圓法華經云以大¶
慈悲如法化世)。】
#+BEGIN_VERSE
「　因中彰法信」
#+END_VERSE

【(因位修行要生深信將求大果奉法為先¶
法華經云我等初聞佛法遇便信受)。】
#+BEGIN_VERSE
「　大千世界空」
#+END_VERSE

【(無相真心非內外境¶
能祛妄執萬境恒如般若經云內空外空內外空等)。】
#+BEGIN_VERSE
「　穀麦皆滋潤」
#+END_VERSE

【(既於¶
內外都不執着法自圓通無心必悟如一法雨普潤三草况穀麦濟於有情乎法華經云¶
草木藂林隨分受潤)。】¶

#+BEGIN_VERSE
「　覺悟迷途寂」
#+END_VERSE

【(覺察了悟入聖真䂓寂照現前迷途永出法華經云世尊¶
慈悲覺悟我等)。】
#+BEGIN_VERSE
「　眾生奉法時」
#+END_VERSE

【(五蘊和合名曰眾生信奉佛教不墮𢙣趣¶
能求大果志願不移法華經云無量眾生聞法解悟)。】
#+BEGIN_VERSE
「　諸天乘福力」
#+END_VERSE

【(自在¶
光潔神用名天多見諸佛聽聞正法福智高遠善達諸禪法華經云若人有福曾供養佛)。】¶

#+BEGIN_VERSE
「　䪺證涅槃機」
#+END_VERSE

【(梵語涅槃華言安樂塵沙功德㽵嚴其身利樂有情永無¶
窮盡楞嚴經云十方薄伽梵一路涅槃門)。】
<pb:KR6s0058_K_009-0863c>¶

#+BEGIN_VERSE
「　法印流東土」
#+END_VERSE

【(惣持法印入聖之門佛種不断流於東土維摩經云菩薩¶
隨所化眾生而取佛土)。】
#+BEGIN_VERSE
「　因從像教初」
#+END_VERSE

【(聖人出世像法流行化諸眾生¶
悉令證悟法華經云欲令眾生入佛知見出現於世)。】
#+BEGIN_VERSE
「　三乘真旨趣」
#+END_VERSE

【(謂大¶
乘中乘小乘各隨器量隨事得解唯上上乘法得佛真本法華經云我法能離生老病死¶
證得涅槃)。】
#+BEGIN_VERSE
「　妙覺大千舒」
#+END_VERSE

【(無上妙覺極大千界令諸眾生咸悟真性法華¶
經云名聞滿十方廣饒益眾生)。】¶

#+BEGIN_VERSE
「　旨趣高人解」
#+END_VERSE

【(大乘根器頓悟無倫了性相空達去來假仁王經云唯佛¶
一人能盡源)。】
#+BEGIN_VERSE
「　先賢道不殊」
#+END_VERSE

【(道體凝然本非生滅能人所達何異聖賢¶
物物皆如塵塵法界法華經亦過去諸如來亦皆說是法)。】
#+BEGIN_VERSE
「　經傳四大國」
#+END_VERSE
¶

【(像法流傳牢籠品物隨機了悟皆遍大千法華經云我此九部法隨順眾生說)。】
#+BEGIN_VERSE
「　迷眾¶出凡途」
#+END_VERSE

【(迷惑所障不達本源能出生死永絕塵勞法華經云故現於世間超¶
出成正覺)。】¶

#+BEGIN_VERSE
「　若薦諸緣業」
#+END_VERSE

【(若心進取未免輪廻覺性本圓離諸緣起妄心既滅業累¶
全銷維摩經云如所說修行廻向為大利)。】
#+BEGIN_VERSE
「　非情堪讚歎」
#+END_VERSE

【(妙有宗通非情¶
道合無妄祛執諸佛稱讚法華經云無上兩足尊知法常無性)。】
#+BEGIN_VERSE
「　自身求果¶報」
#+END_VERSE

【(不求果報愛樂自他了達真源都無取捨維摩經云是身如幻從顛倒起)。】
#+BEGIN_VERSE
「　光聚¶眀中散」
#+END_VERSE

【(四大根塵無眀障礙不達本際聚散無休逐浪遷移由心迷暗旋歸¶
散滅流浪何期法華經云輪廻六趣中俻受諸苦毒)。】¶

#+BEGIN_VERSE
「　玄默澄諸海」
#+END_VERSE

【(法界無涯冲玄寂默海淵雖廣略可喻之維摩經云當禮¶
法海德無邊)。】
#+BEGIN_VERSE
「　清風蕩碧虛」
#+END_VERSE

【(真智無形證盡法界太虛寥廓如風吹雲¶
維摩經云達諸法相無𦊱礙稽首如空無所依)。】
#+BEGIN_VERSE
「　華嚴掦聖教」
#+END_VERSE

【(華嚴經中¶
有四法界一事法界二理法界三事理無礙法界四周遍含融法界)。】
#+BEGIN_VERSE
「　聽法禮
<pb:KR6s0058_K_009-0864a>¶真如」
#+END_VERSE

【(文殊垂教善財南行礼宗聖於他方悟真如於言下華嚴經云一塵含法¶
界九世𠛴𨚗分)。】¶

#+BEGIN_VERSE
「　幽玄周復始」
#+END_VERSE

【(一真之理幽隱玄微法尒周通莫窮初始法華經云如十¶
方虛空不可得邊際)。】
#+BEGIN_VERSE
「　至道化諸愚」
#+END_VERSE

【(至極之道廣化凡愚修出世因令生¶
佛智法華經云教化成就令住佛道)。】
#+BEGIN_VERSE
「　湛寂眀中外」
#+END_VERSE

【(法本圓眀湛寂無住¶
應物之用中外何拘仁王經云不住方不離方眀無明等)。】
#+BEGIN_VERSE
「　詮源任卷舒」
#+END_VERSE
¶

【(雖起言詮本不著物卷之無跡舒之無邊法華經云如風於空中一切無障礙)。】¶

#+BEGIN_VERSE
「　大慈悲忍辱」
#+END_VERSE

【(拔苦與樂名大慈悲眾冤惱𡧱皆悉能忍金剛經云又念¶
過去於五百世作忍辱仙人)。】
#+BEGIN_VERSE
「　妙道入虛無」
#+END_VERSE

【(出世真心名為妙道了諸¶
法假方達虛無化利有情同歸性海法華經云寶處有近汝等去來)。】
#+BEGIN_VERSE
「　諦剎分¶眀照」
#+END_VERSE

【(真俗二諦理非一異諸佛𠛴土共所宣傳如日光出照無邊境法華經云¶
為諸菩薩說於六度)。】
#+BEGIN_VERSE
「　圓光盡樂胥」
#+END_VERSE

【(圓明覺性舒智慧光照法界通生大¶
喜樂法華經云皆於四衢道中露地而坐)。】¶

#+BEGIN_VERSE
「　道願常精心」
#+END_VERSE

【(菩提果上精正如常諸佛妙心不阻悲願法華經云經行¶
林中勤求佛道)。】
#+BEGIN_VERSE
「　狂迷怠墮漢」
#+END_VERSE

【(心狂迷乱懈怠所緣不能進取無上大果¶
法華經云彼佛滅度後懈怠者汝是)。】
#+BEGIN_VERSE
「　不於內外求」
#+END_VERSE

【(不能泯滅內外根境¶
而妄趣求執為實有唯識論云由假說我法有種種相轉)。】
#+BEGIN_VERSE
「　賢聖慈悲看」
#+END_VERSE
¶

【(聖智無私恒所照燭於諸有情而生慈慜法華經云十方大菩薩慜眾故行道)。】¶

#+BEGIN_VERSE
「　信施門方便」
#+END_VERSE

【(有相施心入聖方便所獲果利未免人天無相施心方成¶
佛道維摩經云諸有貧窮者現作無盡藏)。】
#+BEGIN_VERSE
「　功德一何殊」
#+END_VERSE

【(有為無為功德¶
相望定有差殊觀心融會事理無差方成實相金剛經云不住相布施其福德不可思量)。】¶

#+BEGIN_VERSE
「　寂心人不昧」
#+END_VERSE

【(證寂滅心决定不於萬境迷昧了真俗境不即離故般若
<pb:KR6s0058_K_009-0864b>¶
論云若論無相施功德極難量)。】
#+BEGIN_VERSE
「　摩尼轉寶珠」
#+END_VERSE

【(梵語摩尼華言如意無相¶
智生照了萬法如摩尼珠眾相皆現法華經云持戒清潔如淨眀珠)。】¶

#+BEGIN_VERSE
「　智能圓萬德」
#+END_VERSE

【(無漏真智皆因萬行之所㽵嚴功德作用不可稱量法華¶
經云佛智淨微妙無漏無所礙)。】
#+BEGIN_VERSE
「　利樂報湏臾」
#+END_VERSE

【(能與非情利益安樂湏臾¶
變現無有疲猒法華經云湏臾還本國有是大神力)。】
#+BEGIN_VERSE
「　菩薩權真實」
#+END_VERSE

【(大乘¶
菩薩㽞或潤生皆權無上法王之印法華經云內秘菩薩行外現是聲聞)。】
#+BEGIN_VERSE
「　慈恩¶信有孚」
#+END_VERSE

【(慈忍之心佛及菩薩恒能不離為諸眾生作大導師隨聲救苦應念¶
即至法華經云不信是經即為大失)。】¶

#+BEGIN_VERSE
「　我法傳於世」
#+END_VERSE

【(我佛世尊所傳教法有情無情皆獲利益金光明經云隨¶
是經典所流布處)。】
#+BEGIN_VERSE
「　因緣定不虛」
#+END_VERSE

【(能詮法教善發玄機作大因緣出世¶
之本法華經云常為大乘而作因緣)。】
#+BEGIN_VERSE
「　能修無上道」
#+END_VERSE

【(若諸有情因此法門¶
具修六度速證菩提法華經云以佛教門出三界苦)。】
#+BEGIN_VERSE
「　真味有何殊」
#+END_VERSE

【(雖說¶
三乘各得自果真理無殊何分䪺漸法華經云唯有一佛乘息處故說二)。】¶

#+BEGIN_VERSE
「　福慧廣精嚴」
#+END_VERSE

【(福德智慧二種㽵嚴是佛身中廣大功德法華經云以三¶
十二相用㽵嚴法身)。】
#+BEGIN_VERSE
「　𡨋心拱手看」
#+END_VERSE

【(𡨋心在定萬境不生唯一真空妙理¶
斯顯觀一切法悉是菩提金剛經云若干種心如來悉知)。】
#+BEGIN_VERSE
「　如來渡法舡」
#+END_VERSE
¶

【(六度萬行即是法舡佛於二界巳得出離法華經云唯佛一人能為救護)。】
#+BEGIN_VERSE
「　定相觀¶迷岸」
#+END_VERSE

【(佛因定慧巳證無為彼岸不移迷情自惑法華經云為凡夫顛倒但樂著¶
生死)。】¶

#+BEGIN_VERSE
「　真空行利益」
#+END_VERSE

【(真空之智能於有情施大利益心無猒倦守護筞發令至¶
菩提維摩經云智慧無邊際度脫無[婁*殳]眾)。】
#+BEGIN_VERSE
「　妙用極虛無」
#+END_VERSE

【(微妙作用𢿘若¶
塵沙不着有空往來無跡維摩經云雖知無起滅示彼故有生)。】
#+BEGIN_VERSE
「　彈指中間
<pb:KR6s0058_K_009-0864c>¶事」
#+END_VERSE

【(彈指之言表時速疾機權自在故無凝滯維摩經云辯才無滯智慧無礙)。】
#+BEGIN_VERSE
「　方¶圓自有餘」
#+END_VERSE

【(十方世界神變無窮圓證法身運用恒在維摩經云其慧方便¶
皆巳得度)。】¶

#+BEGIN_VERSE
「　慧炬分眀照」
#+END_VERSE

【(佛無漏智普照群機諸相寂然利樂無盡法華經云放一¶
淨光照無量國)。】
#+BEGIN_VERSE
「　昬迷道坦途」
#+END_VERSE

【(凡夫所緣觸途成梵聖智所了皆為坦然¶
法華經云我設是方便令得入佛慧)。】
#+BEGIN_VERSE
「　四生及九類」
#+END_VERSE

【(胎夘濕化即是四生三界¶
之中共分九類皆是諸佛所化之境法華經云其中眾生悉是吾子)。】
#+BEGIN_VERSE
「　利益徧¶寰區」
#+END_VERSE

【(佛垂慈救心無彼此故徧寰區無不蒙益法華經云如諸佛所說我亦隨¶
順行)。】¶

#+BEGIN_VERSE
「　說法行方便」
#+END_VERSE

【(大雄調御所宣妙法一一皆具百千方便隨機設教各獲¶
果證法華經云譬喻亦言辤隨應方便說)。】
#+BEGIN_VERSE
「　靈山四眾來」
#+END_VERSE

【(居靈鷲山選幽¶
奇處將宣大法四眾咸來肅恭翹想願聞慈誨法華經云時我及眾僧俱出靈鷲山)。】
#+BEGIN_VERSE
「　親¶聞如是說」
#+END_VERSE

【(耳俱意識領解親聞因此引生聞思二慧如是言教出世玄関¶
法華經云能問諸佛甚深智慧)。】
#+BEGIN_VERSE
「　福業洞然開」
#+END_VERSE

【(福慧二門因茲開發超越¶
世間作大佛事法華經云得無量無漏清淨之果報)。】¶

#+BEGIN_VERSE
「　業海起風濤」
#+END_VERSE

【(煩惱業海常起風濤日用不知妄計為樂楞伽經云如海¶
遇風緣起種種波浪)。】
#+BEGIN_VERSE
「　真心非[(厂@巳)*頁]眄」
#+END_VERSE

【(真出世心凝然不動八風莫擊萬境¶
難迷法華經云八十億萬刧安住心不乱)。】
#+BEGIN_VERSE
「　人心自不眀」
#+END_VERSE

【(無為真心不隨境轉¶
於諸理事而能融會法華經云令顛倒眾生雖近而不見)。】
#+BEGIN_VERSE
「　罪福聲相喚」
#+END_VERSE
¶

【(人天二趣禍福輪還莫執有邊不達空境非呼自至福業如斯達在當人能圓正道華嚴¶
經云應觀法界性一切唯心造)。】¶

#+BEGIN_VERSE
「　理滿閻浮世」
#+END_VERSE

【(理滿即周遍閻浮世者四洲之一𢿘於中有情猛利勝餘
<pb:KR6s0058_K_009-0865a>¶
三洲即真如湛然徧滿閻浮世華嚴經云法性徧在一切處)。】
#+BEGIN_VERSE
「　功超百萬¶垓」
#+END_VERSE

【(百萬垓數之極名謂佛因地練智精修懃劬無捨遂得功超多刧如捨身求法翹足¶
讚佛並是功超也)。】
#+BEGIN_VERSE
「　但能知善𢙣」
#+END_VERSE

【(善則順理益物𢙣乃違理背真但能¶
知善無喜知𢙣不憎維摩經云於善不善等以慈)。】
#+BEGIN_VERSE
「　海岳納㳙埃」
#+END_VERSE

【(海即¶
深廣㳙滴不增岳乃峻高容纖塵不隘圓覺經云譬如大海不讓小流)。】¶

#+BEGIN_VERSE
「　詮演真如理」
#+END_VERSE

【(真如所詮理由此流出後得智興大悲心詮演道教益諸¶
有情法華經云我為如是等廣讚一乘道)。】
#+BEGIN_VERSE
「　歸元達辯才」
#+END_VERSE

【(歸元即達證前¶
真如理轉演四辯七辯說法應機利鈍咸益楞嚴經云歸元性無二方便有多門)。】
#+BEGIN_VERSE
「　無¶為中妙旨」
#+END_VERSE

【(無為本體凝然更無為作妙旨即微妙旨趣圓融萬法空色無¶
礙維摩經云無為法中無利無功德)。】
#+BEGIN_VERSE
「　足下碧蓮開」
#+END_VERSE

【(佛足去地四指量行¶
步往來恒有蓮花棒足本行經云佛初行時蓮開七步)。】¶

#+BEGIN_VERSE
「　求真非念佛」
#+END_VERSE

【(欲求真理湏稱本如念佛之心既非言詮之表亦絕維摩¶
經云如自觀身實相)。】
#+BEGIN_VERSE
「　善路涉靈臺」
#+END_VERSE

【(智修善路心掛靈臺鑒物既深功無¶
不俻遠豋妙覺出利人天維摩經云樂廣行施樂懃集善根)。】
#+BEGIN_VERSE
「　但除心邪¶想」
#+END_VERSE

【(內因邪想外增攀緣妄心若祛漂淪永息法華經云菩薩聞是法疑網皆巳除)。】
#+BEGIN_VERSE
「　何¶憂業不摧」
#+END_VERSE

【(心絕馳求自消業累華嚴經云眾罪如霜露慧日能消除)。】¶

#+BEGIN_VERSE
「　違善投於罪」
#+END_VERSE

【(違傷善理罪法彌增沉淪既深不知當苦如鳥投籠似獸¶
拘㩜法界觀云觳觫而自投於籠檻)。】
#+BEGIN_VERSE
「　非賢道不見」
#+END_VERSE

【(賢即賢智道由理也¶
若非賢達寧知善𢙣因著苦樂果彰其如聲和響順形直影端法華經云善𢙣業緣受報¶
好醜)。】
#+BEGIN_VERSE
「　妄求終是迷」
#+END_VERSE

【(棄背真源妄求何息如渴鹿自迷陽焰似醉士莫省¶
衣珠圓覺經云隨轉境界起循環見)。】
#+BEGIN_VERSE
「　法電光流轉」
#+END_VERSE

【(法者一切法也如影¶
電光流轉不實賢智如達了然可知金剛經云如露亦如電)。】
<pb:KR6s0058_K_009-0865b>¶

#+BEGIN_VERSE
「　解空真我士」
#+END_VERSE

【(色本虛幻解了即空鑑無不盡真義乃彰五蘊假五稱為¶
我士此乃佛十号之中名無上士)。】
#+BEGIN_VERSE
「　形㒵有輪廻」
#+END_VERSE

【(虛妄心起未達緣生¶
形㒵當情輪廻何息金剛三昧經云輪廻三界無有出時)。】
#+BEGIN_VERSE
「　地獄天堂上」
#+END_VERSE
¶

【(即諸有情妄造𢙣因遂沉地獄體達真解上昇天堂淨名經云善𢙣之業亦不無)。】
#+BEGIN_VERSE
「　慈¶悲事可哀」
#+END_VERSE

【(慈悲即拔苦與樂愚迷固執事可哀傷深動悲心專思救濟淨¶
業障經云常起慈心憐愍愛念)。】¶

#+BEGIN_VERSE
「　證道歸空理」
#+END_VERSE

【(證智妙解理貫玄微至道通幽法亦無滯楞嚴經云歸源¶
性無二)。】
#+BEGIN_VERSE
「　澄心道不乖」
#+END_VERSE

【(真心澄湛妙絕情塵至道虛凝豈乖修趣楞嚴¶
經云若此發明不是心者我乃無心同諸土木)。】
#+BEGIN_VERSE
「　根塵俱斷染」
#+END_VERSE

【(根能發識¶
識能了境境識如幻當體非真染淨齊祛根塵兩寂萬行了義經云根塵同源縛脫無二)。】¶

#+BEGIN_VERSE
「　喜願自盈懷」
#+END_VERSE

【(由起勝智伏除心境湛然無動故得喜願盈懷情能安適¶
法華經云断諸疑悔身意泰然)。】¶

#+BEGIN_VERSE
「　自利他緣起」
#+END_VERSE

【(行修無𢿘自利因成慈心愍物攝化緣彰兄居因果湏闢¶
二門法華經云常懃精進教化眾生)。】
#+BEGIN_VERSE
「　威光去復來」
#+END_VERSE

【(機感緣會應迹名來¶
承時化終韜光而去淨住天子所問經云入生死為往應淨還源為復往復之道即去來¶
也)。】
#+BEGIN_VERSE
「　無疑皆自得」
#+END_VERSE

【(疑即煩惱智起遂除妙用功能自然皆得華嚴經云¶
智慧决定人示我摩訶衍)。】
#+BEGIN_VERSE
「　諸法信心咍」
#+END_VERSE

【(六度萬行咸可䡄則復由淨信¶
為初積集河沙功德既獲善利深動熙怡法華經云大喜充遍身)。】¶

#+BEGIN_VERSE
「　順即達菩提」
#+END_VERSE

【(菩提即四智心品達者證也廣修六度善順所求妙達菩¶
提剋彰勝果維摩經云順是菩提順於如故)。】
#+BEGIN_VERSE
「　逆時終不見」
#+END_VERSE

【(心外別求¶
違逆正理本淨圓智終不能見起信論云謂不如實知真如法一故不覺念起)。】
#+BEGIN_VERSE
「　本來¶萬法空」
#+END_VERSE

【(順逆理中可言取捨究其本體萬象俱空圓覺經云凡夫及諸佛同
<pb:KR6s0058_K_009-0865c>¶
為空花相)。】
#+BEGIN_VERSE
「　豈在矜誇炫」
#+END_VERSE

【(本真法上知見全無絕妙理中解心示寂豈在¶
矜誇而存解數法界觀云非言所及非解所到)。】¶

#+BEGIN_VERSE
「　果願從因起」
#+END_VERSE

【(無為妙果廣大願心自體周圓皆從因起起信論云諸佛¶
如來本在因地修諸波羅蜜立大誓願)。】
#+BEGIN_VERSE
「　因成果自來」
#+END_VERSE

【(修因滿足果自¶
剋彰妄盡心澄本源清淨圓覺經云三種妙法門因此得成道)。】
#+BEGIN_VERSE
「　無因又無¶果」
#+END_VERSE

【(諸法本空即無因果因無所對之果即無因也果無所待之因即無果也中論云若¶
法因待成是法還成待)。】
#+BEGIN_VERSE
「　因果向誰開」
#+END_VERSE

【(修證階漸因果可為離言法中¶
本無開說維摩經云於正位中亦無授記亦無得阿耨菩提)。】¶

#+BEGIN_VERSE
「　因性緣上得」
#+END_VERSE

【(煩惱盖纏覆蔽淨心其或了妄緣空因性自顯維摩經云¶
不捨有為而起無相)。】
#+BEGIN_VERSE
「　緣還性亦來」
#+END_VERSE

【(緣法無我即是無為妄體還空本來¶
淨覺不遷論云緣會即生故)。】
#+BEGIN_VERSE
「　無心亦無性」
#+END_VERSE

【(妄情既寂真本離緣名相¶
不立心性亦空楞嚴經云本非因緣非自然性)。】
#+BEGIN_VERSE
「　心性可哀哉」
#+END_VERSE

【(至理湛然¶
筌蹄杳絕非意趣之可求豈言議而能了滯名著相深可哀[栽-木+(万-一)]法華經云諸法寂滅相不¶
可以言宣)。】¶
御製秘藏詮卷第九¶

丁未歲高麗國大藏都監奉¶
𠡠㓮造
<pb:KR6s0058_K_009-0866a>¶

