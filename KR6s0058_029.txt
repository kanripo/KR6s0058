# -*- mode: mandoku-view; -*-
#+DATE: 2016-06-08 6:08
#+TITLE: 御製秘藏詮
#+PROPERTY: CBETA_ID K35n1259
#+PROPERTY: ID KR6s0058
#+PROPERTY: SOURCE Tripitaka Koreana Vol. 35, No. 1259
#+PROPERTY: VOL 35
#+PROPERTY: BASEEDITION K
#+PROPERTY: WITNESS K
#+PROPERTY: LASTPB <pb:KR6s0058_K_029-0954a> 
#+PROPERTY: JUAN 29
御製秘藏詮懷感一百韻詩卷第二十九(卷下)　𦘺¶

#+BEGIN_VERSE
「　醴泉平地湧」
#+END_VERSE

【(夫瑞露天酒浪井醴泉皆帝王德合上玄恩𡩖下土交泰¶
致和以瑞於王者也)。】
#+BEGIN_VERSE
「　神雀半空翔」
#+END_VERSE

【(德動天鑒靈貺日臻所以神雀翔空¶
丹鳳巢閣又豈假銜書表瑞化玉稱祥者哉)。】
#+BEGIN_VERSE
「　內廄縻龍驥」
#+END_VERSE

【(天下有道¶
王者尊賢則龍馬至今則尊師友行道德又何黃澤朱鬣之驥不縻於內廄焉)。】
#+BEGIN_VERSE
「　瑤池¶浴鳳凰」
#+END_VERSE

【(鳳凰以五色之文九包之狀來從丹[宋-木+儿]冾彼瑤池然後窺德於武王¶
受圖於黃帝亦如賢明之相迴翔雞樹叶贊龍圖尓)。】
#+BEGIN_VERSE
「　五風恒作則」
#+END_VERSE

【(書云知之¶
曰明哲明哲實作則既哲且明先天不違煥乎時令以致時雍故得五風恒順四氣和通¶
古者太平之代五日一風也)。】
#+BEGIN_VERSE
「　十雨競悠颺」
#+END_VERSE

【(太平之代十日一雨雨必¶
以夜又管子曰五政苟時春雨乃來矣所以時雨沾潤萬物滋榮風雨無愆則聖人之化¶
也)。】
#+BEGIN_VERSE
「　閭巷皆歡恱」
#+END_VERSE

【(周禮曰五家為比五比為閭謂人君之有道里巷之¶
民皆恱也)。】
#+BEGIN_VERSE
「　歌吹盡不妨」
#+END_VERSE

【(風雨順序華夏懽娛歌吹之聲聞於閭巷者盖朝有¶
多士家有餘粮擊壤皷腹以樂昇平也)。】
#+BEGIN_VERSE
「　輕雲遙[(ㄇ@(企-止))/幕][(ㄇ@(企-止))/幕]」
#+END_VERSE

【(史記云若煙非¶
煙若雲非雲郁郁紛紛是謂慶雲彰王者之瑞)。】
#+BEGIN_VERSE
「　非霧起蒼蒼」
#+END_VERSE

【(莊子曰天¶
之蒼蒼其正色也以其遠而無所至極也所以祥煙時起非霧頻生以瑞於君也)。】
#+BEGIN_VERSE
「　比¶屋千家樂」
#+END_VERSE

【(惟德動天愛民若巳致之富壽育以慈仁既一物不失於所則¶
千家之樂可聞也)。】
#+BEGIN_VERSE
「　開扉眾顯昂」
#+END_VERSE

【(沐浴皇化優游景風遵古而行不嚴¶
而治閭里絕弊顯昂以居老子云安其居樂其俗也)。】
#+BEGIN_VERSE
「　梅鋪村社白」
#+END_VERSE

【(德既合於¶
乹坤化巳被於草木寒梅自芳於村社發生不失於時冝者也)。】
#+BEGIN_VERSE
「　柳映御街黃」
#+END_VERSE
¶

【(柳條金線籠霽色於天街淑氣輕雲映朝霞於仙闕乃聖人應和風而覃雨露也)。】
#+BEGIN_VERSE
「　荷
<pb:KR6s0058_K_029-0954b>¶寵㱕藩閫」
#+END_VERSE

【(寰瀛既定率土咸凞凡在功臣悉承寵渥或作鎮於會府或奉¶
軄於雄藩如武王既罷干戈封太公於齊斯之謂也)。】
#+BEGIN_VERSE
「　迎恩會[門@(恙-心+皿)]閶」
#+END_VERSE

【(雨露¶
既施於浹洽絲綸迎捧於天門盖賞罰之不虛表恩沾而有異)。】
#+BEGIN_VERSE
「　雕題來請吏」
#+END_VERSE
¶

【(雕題交趾航海來近請吏玉階則遠安邇肅之道昭矣)。】
#+BEGIN_VERSE
「　獫狁定賔王」
#+END_VERSE

【(允叶¶
聖運光被万方使辮髮羶食之徒咸遵聖化令獫狁戎羌之類悉以賓王)。】
#+BEGIN_VERSE
「　洞府籠¶仙署」
#+END_VERSE

【(內宮禁苑如洞府以優遊殿閣輝華籠真仙之界署)。】
#+BEGIN_VERSE
「　靈椿壽帝鄉」
#+END_VERSE
¶

【(躋民壽域其國樂哉與天齊休其道亨也億兆叶意祝乎靈椿率土之內無異仙鄉也)。】¶

#+BEGIN_VERSE
「　蠻夷㱕至德」
#+END_VERSE

【(皇天無親惟德是輔萬方向化率土來王蹈舞彤𨓍歡呼¶
玉殿被髮文身之士茹毛飲血之徒駈犀象以輸賝涉梯航而献贄[車*(乞-乙+小)]茲異域錫賚覃恩¶
矣)。】
#+BEGIN_VERSE
「　制度法成湯」
#+END_VERSE

【(聖人御宇法彼上玄翼翼小心巍巍大度[絅-口+又]開三靣佉貸¶
五刑[車*(乞-乙+小)]物恤人眚災肆赦)。】
#+BEGIN_VERSE
「　曲沼垂鈎餌」
#+END_VERSE

【(御水縈紆傍分曲沼芙蕖蔟岸蘋藻¶
陵波手執絲綸鈎垂香餌表一人之無事知四海之晏然遊幸臨流可以怡懷矣)。】
#+BEGIN_VERSE
「　清¶波躍鯉魴」
#+END_VERSE

【(清波碧沼沃潤瑤池雨霽深沉萍浮魚戲詩云豈其食魚必河之魴)。】¶

#+BEGIN_VERSE
「　晴軒流月影」
#+END_VERSE

【(名踰長樂義勝忘憂功麗形軒巧殊紫柱金鋪動色藻[棇-心+儿]¶
飛雲月觸簷楹風生窓牖古詩云安寢北堂上明月入我牖照之有餘暉攪之不盈乎)。】¶

#+BEGIN_VERSE
「　踈檻透清光」
#+END_VERSE

【(花敷欄檻水暎林亭靜曒銀蟾光舒玉殿矣)。】
#+BEGIN_VERSE
「　武庫森¶戈㦸」
#+END_VERSE

【(威儀五法制度九章龍虵之氣勢逶迤日月之光輝聳朗戈矛耀雪戟槊植林¶
保人定功俻而不用矣)。】
#+BEGIN_VERSE
「　軍容尚繡裝」
#+END_VERSE

【(六衛之眾禁旅之兵衣綺繡之裝振¶
貔虎之勢行如曳錦住若攢花煥赫軍容斯為盛矣)。】
#+BEGIN_VERSE
「　觸邪嚴獬豸」
#+END_VERSE

【(𦭘茨土階¶
慈儉之德至矣獬豸蓂莢政理之道致矣故得姦邪鷁退忠讜鴞立今國家侔唐堯之風¶
雖繡衣豸冠且無邪可觸矣)。】
#+BEGIN_VERSE
「　啟悵列星郎」
#+END_VERSE

【(漢書云郎官上應列宿故
<pb:KR6s0058_K_029-0954c>¶
當其位必稱其軄所以啟金閭玉堂以延之建蘭臺粉署以處之俾潤色皇猷發揮儒墨¶
也)。】
#+BEGIN_VERSE
「　寓目忻時泰」
#+END_VERSE

【(聖人萬機之外矚時泰以民康迴顧怡懷念蒼生之¶
有福也)。】
#+BEGIN_VERSE
「　怡情喜歲穰」
#+END_VERSE

【(歲時既稔國用益充寬宵旰之情怡然游處也)。】¶

#+BEGIN_VERSE
「　和羹思鼎鼐」
#+END_VERSE

【(亦猶庶政之事委以台輔簡而成治故高宗命傳說¶
云若作和羹用尓作塩梅也)。】
#+BEGIN_VERSE
「　奏樂飲瓊漿」
#+END_VERSE

【(九成之樂奏而非荒也千¶
鍾之酒飲而非乱也盖聽政之餘逍遙大𨓍群臣高會矣)。】
#+BEGIN_VERSE
「　解凍興東作」
#+END_VERSE
¶

【(立春之日東風解凍皇帝布農事於東郊祈五穀於上帝親載耒耜躬耕籍田大興東作¶
也)。】
#+BEGIN_VERSE
「　瞻雲望北邙」
#+END_VERSE

【(東洛之北有邙山宮闕相連雲樹交映今聖人安天¶
下立太平故於萬機之餘而瞻望也)。】
#+BEGIN_VERSE
「　輕傜寬賦稅」
#+END_VERSE

【(車書混同天地交泰¶
四方無事萬物义寧克念田疇誡重𣫍而恱康時也)。】
#+BEGIN_VERSE
「　美景度炎涼」
#+END_VERSE

【(皇居壯麗¶
上體環極美景良辰賞心樂事瓊林玉榭瑞露仙禽端拱穆清履四時之和平)。】
#+BEGIN_VERSE
「　擅武施¶三令」
#+END_VERSE

【(設官分軄體道乘時禮樂征伐出自於天子五申三令擅委於謀臣垂衣裳而天下¶
治也)。】
#+BEGIN_VERSE
「　崇儒順五常」
#+END_VERSE

【(五行天之用五常人之法應天順人隨時設教故崇於大¶
學置於蘭省取四科之士修五教之道播仁聖之風文武各得分其用矣)。】
#+BEGIN_VERSE
「　直誠無¶妬忌」
#+END_VERSE

【(君明於上臣忠於下舉事務直納言無咈大臣良輔皆有賢故諂侫不生¶
於國矣)。】
#+BEGIN_VERSE
「　舉步蘊行藏」
#+END_VERSE

【(濟濟多士元后寧之動合典章靜苻玄化羽儀¶
王道無怠肅恭者哉)。】
#+BEGIN_VERSE
「　春滿皇州麗」
#+END_VERSE

【(居中得正運化調元和氣滂流齊光¶
品物皇都嘉麗何莫由斯亦萬國之歡心也)。】
#+BEGIN_VERSE
「　花繁上苑芳」
#+END_VERSE

【(天道亨利園花¶
發滋欝馥鮮明清芬交蔭本枝百世貞實萬年蕃盛之理也)。】
#+BEGIN_VERSE
「　閑情資覆¶燾」
#+END_VERSE

【(皇綱序而睿思閑淳風扇而思波洽資法天法地之政施以覆以燾之仁㽵子¶
云明王之功盖天下)。】
#+BEGIN_VERSE
「　有智靜関防」
#+END_VERSE

【(智以遊刃方機德以柔服四海神謀
<pb:KR6s0058_K_029-0955a>¶
密運以靜関防故得邊徼無虞物不失所者也)。】
#+BEGIN_VERSE
「　敗虜[捐-口+ㄙ]車帳」
#+END_VERSE

【(王者順彼¶
天時出師以律醜虜之眾無畏威故奔走而[捐-口+ㄙ]弃車悵也)。】
#+BEGIN_VERSE
「　戎渠[(厂@((既-旡)-日+口))*頁]耳璫」
#+END_VERSE
¶

【(西戎風俗皆餙以耳璫抑亦稟乎天威惟命是聽故戎師魁渠嚴其餙裝盡朝於聖化矣)。】¶

#+BEGIN_VERSE
「　鷰歸知社近」
#+END_VERSE

【(且化遐被物得其冝如彼鷰知時而歸矣)。】
#+BEGIN_VERSE
「　[蝶-世+云]化¶夢猶㽵」
#+END_VERSE

【(㽵周夢中身化為[蝶-世+云]斯湏一夢翱翔百年誰知此身曾不遷易)。】
#+BEGIN_VERSE
「　聚¶落安𥠖庶」
#+END_VERSE

【(眾人所居名曰聚落聚落既靜烏無夜啼日出而作開物成務¶
務安黎庶者也)。】
#+BEGIN_VERSE
「　通才莅事強」
#+END_VERSE

【(所任賢士慎選通才共治邦家典御天下¶
舉直措抂臨莅無偏撫察之間必見強明者矣)。】
#+BEGIN_VERSE
「　封陲寬蕩蕩」
#+END_VERSE

【(富有四海¶
威臨萬邦盡歸大化之風各奉文明之德故封陲蕩蕩寰宇昭昭也)。】
#+BEGIN_VERSE
「　生植茂牂¶牂」
#+END_VERSE

【(牂牂乃茂盛之㒵此意言動植草木之蕃滋茂育也此乃聖人澤周萬物皆遂生發¶
矣)。】
#+BEGIN_VERSE
「　壟畒堆紅腐」
#+END_VERSE

【(豊年上瑞稔歲方登南畝東臯農夫樂唱倉箱堆積¶
而紅腐黍稷常被於田疇)。】
#+BEGIN_VERSE
「　桒榆勝綠楊」
#+END_VERSE

【(民無墯業咸務耕織故桒榆之¶
利[弓*(乞-乙+小)]深楊柳之材益寡也史記云齊魯之間有千畒桒比千戶侯也)。】
#+BEGIN_VERSE
「　書紳無彼¶此」
#+END_VERSE

【(紳者大帶也夫子門人子張聞善言而書諸紳今則愛人乘誨心無彼此矣)。】
#+BEGIN_VERSE
「　揖¶讓盡鏗鏘」
#+END_VERSE

【(先人後巳行者讓路則君臣父子盡懷濟濟之儀各振鏘鏘之¶
㒵)。】
#+BEGIN_VERSE
「　世反純和理」
#+END_VERSE

【(進德修業乃可大可久故好古[怙-口+(田/寸)]雅去彼取此則去耆慾¶
之心行淳和之理而化于世也)。】
#+BEGIN_VERSE
「　官清離賄贓」
#+END_VERSE

【(設官分爵務在清廉既明¶
為政之風盡善化人之法刑無枉濫獄難賄贓故比戶之民自樂也)。】
#+BEGIN_VERSE
「　平原先畎¶澮」
#+END_VERSE

【(爾雅云廣平曰原釋名云引水田會處曰畎澮欲平於原隰先治於畎澮所謂大道¶
妒[石*互]無不坦途亦猶一統寰區萬方歸化王道蕩蕩更無殊俗者焉)。】
#+BEGIN_VERSE
「　拒轍信螗¶蜋」
#+END_VERSE

【(韓詩外傳曰宋㽵公出有螗蜋拒於轍下公曰彼不量力也大轍若當於得勢小蟲
<pb:KR6s0058_K_029-0955b>¶
住拒於當衢驟轂飛輸寧阻于康莊者矣)。】
#+BEGIN_VERSE
「　恬淡無高下」
#+END_VERSE

【(恬淡之性性本天然¶
高下無殊遠近何異千變萬化不能傾動焉)。】
#+BEGIN_VERSE
「　因緣任短長」
#+END_VERSE

【(作如是因有如¶
是緣因緣一生則長短顯晦之道任真而巳)。】
#+BEGIN_VERSE
「　幽禽捿澗谷」
#+END_VERSE

【(仁反飛走則澗¶
谷之幽禽隨時任性而自樂也)。】
#+BEGIN_VERSE
「　寒[序-予+(鴈-厂)]度瀟湘」
#+END_VERSE

【(避矰繳以銜蘆度瀟湘而乘月¶
來賔應𠋫随陽得時)。】
#+BEGIN_VERSE
「　野逈胡塵滅」
#+END_VERSE

【(折衝[卸-ㄗ+尊]俎醜類遁逃黃塵既息於邊¶
陲赤子盡歸於聖化)。】
#+BEGIN_VERSE
「　年豊積貸粮」
#+END_VERSE

【(貸者借也年饑則散太倉之栗借民¶
充食方今東作西成嘉禾再稻民有餘食則貸糧𧂐而無用也)。】
#+BEGIN_VERSE
「　端珪朝太極」
#+END_VERSE
¶

【(天下無事則聖人端珪而御正殿百辟朝會如星拱辰太極殿名也)。】
#+BEGIN_VERSE
「　道化鎮中¶央」
#+END_VERSE

【(以堯舜無為之道底定中華自然拱手垂衣而化成天下)。】
#+BEGIN_VERSE
「　悖亂知迷惑」
#+END_VERSE
¶

【(百獸尚能率舞為臣曷昧變通而乃悖戾亂常自貽伊戚如四凶之類豈非迷惑者[栽-木+(万-一)])。】¶

#+BEGIN_VERSE
「　修持免咎殃」
#+END_VERSE

【(修仁秉義持謙戒盈不唯遠害全身可以慶延長世)。】
#+BEGIN_VERSE
「　漁樵¶忻樂業」
#+END_VERSE

【(或放志煙波或長歌巖野優游自得誰知帝恩如鑿井耕田之叟矣)。】¶

#+BEGIN_VERSE
「　吳越㸦交商」
#+END_VERSE

【(溥天之下莫非王土吳越之商徃來無阻)。】
#+BEGIN_VERSE
「　禁暴窮¶兵筞」
#+END_VERSE

【(禁戢暴黨湏善兵機刑期無刑盖不獲巳是以自古帝王皆乃文乃武)。】
#+BEGIN_VERSE
「　尊¶賢養國庠」
#+END_VERSE

【(所貿惟賢為國之本開庠進善長育英才斯乃帝王之恒式爾)。】¶

#+BEGIN_VERSE
「　田多論萬頃」
#+END_VERSE

【(風雨以時大甲多稼登高望遠如雲藹然萬頃之多舉一¶
隅爾)。】
#+BEGIN_VERSE
「　食足重千箱」
#+END_VERSE

【(我田既咸農夫之慶既種既戒如茨如梁乃求千斯¶
倉以處之萬斯箱以載之)。】
#+BEGIN_VERSE
「　堯聖何儔疋」
#+END_VERSE

【(光被四海恊和萬邦以欽明而¶
平章百姓以俊德而親睦九族其明如日其仁如天五帝巳還孰能為疋)。】
#+BEGIN_VERSE
「　舜聦豈¶等量」
#+END_VERSE

【(聽明曰聦彰乎四達若藥之言可進如簧之語難伸是以賢有大來人無¶
所失民雖受賜莫得而稱如人終日戴天而不知天之高也)。】
#+BEGIN_VERSE
「　守文明肅晏」
#+END_VERSE

<pb:KR6s0058_K_029-0955c>¶

【(五典克從九功惟敘萬邦肅穆四海晏康則聖文之所被矣)。】
#+BEGIN_VERSE
「　息戰弭旗搶」
#+END_VERSE
¶

【(七德備彰四方無[敵-ㄆ+殳]干戈倒載牛馬𠇲閑則神武之所被矣)。】
#+BEGIN_VERSE
「　下俚饒分謗」
#+END_VERSE
¶

【(下民之愚不知賦分祁寒暑雨惟日怨咨豈知簞食瓢飲而樂在其中者哉)。】
#+BEGIN_VERSE
「　中庸¶在審詳」
#+END_VERSE

【(中庸之人可以語上見不賢而自省聞大道以若存動必三思庶無¶
二過)。】
#+BEGIN_VERSE
「　掖𨓍霞燦燦」
#+END_VERSE

【(金屋黃闈掖𨓍紫禁不壯不麗何以威遠來柔故得¶
綺霞燦燦而朝籠景風悠悠而夕起盖無為道著不宰功成於馬游處不其樂哉)。】
#+BEGIN_VERSE
「　宮¶沼浪泱泱」
#+END_VERSE

【(觀夫宮沼之設見聖人之用心矣欲使皇澤流而不壅天波注¶
而不竭其或春之朝雨之霽晴波澄澈浮仙花於九重寒浪浟瀜泛湛恩於萬里是知睿¶
藻寄情邈然無際矣)。】
#+BEGIN_VERSE
「　鵬翥三清路」
#+END_VERSE

【(騰翥遠者唯大鵬焉九萬為程六月¶
一息亦猶士韞命世之才懷致治之道龍躍天衢振翼雲漢望三清之路豈為遠哉)。】
#+BEGIN_VERSE
「　鴻¶排一字行」
#+END_VERSE

【(振鷺在𨓍鴛鴻成列曉近金砌寒趍玉𡎰既一字以為行乃百¶
拜而稱壽矣)。】
#+BEGIN_VERSE
「　飛書搜草澤」
#+END_VERSE

【(月令季春之月開府庫出幣帛周天下勉¶
諸侯聘名士逮于幽隱復以弓旌招納蒱帛徵命𠋫以𨓍燎待以前席不却九九之流况¶
乎傳巖渭濵之叟哉)。】
#+BEGIN_VERSE
「　恤物勸農桒」
#+END_VERSE

【(君天下者躬稼以供粢盛所以致孝¶
也勸穡以足百姓所以固本也繇是天子降靈壇撫御耦游場染屨洪縻在手三推而舍¶
庶人終畒欲使九土之冝四民之務五穀登而百神受享也)。】
#+BEGIN_VERSE
「　報應隨名在」
#+END_VERSE
¶

【(善惡之報世代之人皆耳目之所知故不假一二而言也為善所以降福作𢙣由是招禍¶
縱三教雖異且一轍同歸故報應隨形如影響矣)。】
#+BEGIN_VERSE
「　施為善否臧」
#+END_VERSE

【(福善禍淫¶
之道既著徵𢙣勸善之理攸冝然於施張舉措賞罰取捨之間審於臨事遵彼爯思儻否¶
咸不差則悔吝何有仲𡰱云造次必於是顛沛必於是)。】
#+BEGIN_VERSE
「　天高歸宇內」
#+END_VERSE

【(天之¶
象也雖高天之道也弗遠惟天陰隲下民使有常生之資者莫不全歸我皇區宇之內也)。】
<pb:KR6s0058_K_029-0956a>¶

#+BEGIN_VERSE
「　糓稔絕飛蝗」
#+END_VERSE

【(夫厚生之本八政何先八政之中惟食命㝡方今五行無¶
易百糓用成行發𠇲微時推稔歲且蠈𧈩螟蟄之類尚不為蠹況彼飛蝗而為患乎[栽-木+(万-一)])。】¶

#+BEGIN_VERSE
「　玩好空臺榭」
#+END_VERSE

【(不寶遠物無所玩好故臺榭多空矣)。】
#+BEGIN_VERSE
「　賢明[怙-口+(田/寸)]陸¶堂」
#+END_VERSE

【(賢明在上睿哲居尊獨断萬機[弓*(乞-乙+小)]新盛德雖慱陸之妙何有於我哉)。】
#+BEGIN_VERSE
「　是非¶難可究」
#+END_VERSE

【(愛𢙣相紛是非相糺非夫量窮世表識動機先則無以究也)。】
#+BEGIN_VERSE
「　安¶健免[亡/(罩-卓+(月*羊*几))]尫」
#+END_VERSE

【(惟天所以勸人用五福一曰壽二曰富三曰康寧四曰攸¶
好德五曰考終命故形不羸而㒵不尫也)。】
#+BEGIN_VERSE
「　立譽湏兢慎」
#+END_VERSE

【(流譽垂千載之¶
下成功高百代之前斯乃帝王之能事也兢兢慎之至矣)。】
#+BEGIN_VERSE
「　𡨋蒙出定房」
#+END_VERSE
¶

【(定以不亂為性一真云寂萬法斯如故稱定也夫究治之本則𡨋𡨋然得其體也蒙蒙然¶
養其用也從是而論猶僧出定動兮無撓靜也寧拘)。】¶
御製秘藏詮懷感一百韻詩卷第二十九¶

丁未歲高麗國大藏都監奉¶
𠡠雕造
<pb:KR6s0058_K_029-0956b>¶

