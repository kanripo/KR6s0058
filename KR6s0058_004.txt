# -*- mode: mandoku-view; -*-
#+DATE: 2016-06-08 6:08
#+TITLE: 御製秘藏詮
#+PROPERTY: CBETA_ID K35n1259
#+PROPERTY: ID KR6s0058
#+PROPERTY: SOURCE Tripitaka Koreana Vol. 35, No. 1259
#+PROPERTY: VOL 35
#+PROPERTY: BASEEDITION K
#+PROPERTY: WITNESS CBETA
#+PROPERTY: LASTPB <pb:KR6s0058_K_004-0838b> 
#+PROPERTY: JUAN 4

 御製秘藏詮卷第四　　　　　　　車¶

* 偈頌四
#+BEGIN_VERSE
「　疑心深似海」
#+END_VERSE

【(唯識論云謂於諦理猶豫為[怡-台+主]能障不疑善品為業如海深廣)。】¶

#+BEGIN_VERSE
「　大藏不虛詞」
#+END_VERSE

【(如來大藏本為出纏法法所宣因非虛妄法華經云佛語¶
實不虛)。】
#+BEGIN_VERSE
「　一向能如受」
#+END_VERSE

【(本實半偈而捨全身何况如來所宣一句一偈寶積¶
經云我昔為求一句法棄捨身命為菩提)。】
#+BEGIN_VERSE
「　慈悲喻化時」
#+END_VERSE

【(得意忘言頓悟¶
玄旨誠非化喻自證真詮維摩經云行大悲慈導以大乘故)。】¶

#+BEGIN_VERSE
「　禪門何境致」
#+END_VERSE

【(禪宗虛寂應用無方萬法皆真本來非有維摩經云諸法¶
究竟無所有是空義)。】
#+BEGIN_VERSE
「　猶豫疑深旨」
#+END_VERSE

【(無念實相即是深旨妄想虛情猶豫¶
不決維摩經云一者所未聞深經聞之驚怖生疑不能隨順)。】
#+BEGIN_VERSE
「　對面妄虛名」
#+END_VERSE
¶

【(謂迷心境翻著妄緣能究假名於法何執大品經云色是假名乃至涅槃亦假名一切諸¶
法皆假名)。】
#+BEGIN_VERSE
「　寒冰終是水」
#+END_VERSE

【(冰本是水水能成冰不離假名却成迷妄超凡¶
入聖本無所拘楞嚴經云如水成冰冰還為水)。】¶

#+BEGIN_VERSE
「　興法不相違」
#+END_VERSE

【(所化緣熟佛現世間能宣妙法順符機理觀根受道而無虛設¶
佛地論云能貫能攝名為經法)。】
#+BEGIN_VERSE
「　人天法聖威」
#+END_VERSE

【(能演教法無漏聖慧潛通密照¶
有大威神開決心眼令悟真理維摩經云諸佛威神之所建立)。】
#+BEGIN_VERSE
「　演文兼證義」
#+END_VERSE
¶

【(詮演真文善解妙義能通[怡-台+主]相諸法皆空維摩經云了達諸法深妙之義)。】
#+BEGIN_VERSE
「　常握涅¶槃機」
#+END_VERSE

【(涅槃圓寂即是玄機若證菩提皆通妙用維摩經云導眾以寂故稽首)。】¶

#+BEGIN_VERSE
「　念念經千劫」
#+END_VERSE

【(有為之法前滅後生𠛴𨚗不住經彼多劫維摩經云是身如電¶
念念不住)。】
#+BEGIN_VERSE
「　三途滅惡時」
#+END_VERSE

【(三途地獄餓鬼畜生正受苦報能解無心火變涼池¶
維摩經云至于地獄無諸罪垢)。】
#+BEGIN_VERSE
「　不言眀取捨」
#+END_VERSE

【(取捨之心皆是妄情分別計有¶
實慧照了即是一相取捨非有維摩經云知一切法不取不捨入一相門)。】
#+BEGIN_VERSE
「　無礙有
<pb:KR6s0058_K_004-0838c>¶真基」
#+END_VERSE

【([怡-台+主]無障礙有真如理一切諸法通漏無漏智法句經云畢竟空中熾燃建立)。】¶

#+BEGIN_VERSE
「　但見如常法」
#+END_VERSE

【(唯獨觀達不變真如遠離諸相空寂深法唯識論云顯此徧常¶
體非虛謬)。】
#+BEGIN_VERSE
「　聲聞化導時」
#+END_VERSE

【(聞聲悟道名曰聲聞只將四諦染淨因果化導¶
有緣維摩經云以聲聞法化眾生故我為聲聞)。】
#+BEGIN_VERSE
「　色空眀與暗」
#+END_VERSE

【(質礙名色無障¶
曰空光顯稱明𡨋昧為暗妄計為有論體永無唯識論云此徧計所執自性無所有)。】
#+BEGIN_VERSE
「　分¶別竟奚為」
#+END_VERSE

【(分別有異終究何為但觀實相不見有珠分別亦空法華經云¶
而觀諸法如實相亦不行不分別)。】¶

#+BEGIN_VERSE
「　釋別欲何為」
#+END_VERSE

【(但起執情便生分別無埶無妄本自圓成維摩經云若於¶
佛法出家有所分別為不如法)。】
#+BEGIN_VERSE
「　忘心終未是」
#+END_VERSE

【(情昧本末不欲忘心心不思惟¶
自證實際維摩經云此比丘久發大乘心中忘此意)。】
#+BEGIN_VERSE
「　不著妄情言」
#+END_VERSE

【(虛妄¶
情計名言是有了妄本空即是不著中邊論云虛妄分別有於此二都無)。】
#+BEGIN_VERSE
「　福善天¶懽喜」
#+END_VERSE

【(妄執既無自然𢍆理不起福報善入無為非偶人天而生懽喜法華經云得所¶
未曾有心懷大懽喜)。】¶

#+BEGIN_VERSE
「　習[怡-台+主]非言定」
#+END_VERSE

【(習[怡-台+主]未斷故惱相纏不究本原熏習所染唯識論云為不定[怡-台+主]¶
獨覺聲聞)。】
#+BEGIN_VERSE
「　真空不可思」
#+END_VERSE

【(真實無相空離妄執心緣罔及尋思路絕宣說¶
不能名言道斷維摩經云有解脫名不可思議)。】
#+BEGIN_VERSE
「　經文說不盡」
#+END_VERSE

【(經文言說分限¶
有偏理徧周圓故說不盡維摩經云若廣說者窮刧不盡)。】
#+BEGIN_VERSE
「　頓悟暫時疑」
#+END_VERSE
¶

【(若能頓覺即心是佛疑心覺然即便除遣圓覺經云唯除頓覺人并法不隨順)。】¶

#+BEGIN_VERSE
「　除疑為舉唱」
#+END_VERSE

【(疑謂猶豫得聞深法信順趣向疑悔即除法華經云聞如¶
是法音疑悔悉已除)。】
#+BEGIN_VERSE
「　動靜十方知」
#+END_VERSE

【(真心常照周徧十方所有動靜無不皆知¶
楞嚴經云譬如人靜居十方俱擊鼓十處一時聞此則圓真實)。】
#+BEGIN_VERSE
「　從今兼亘¶古」
#+END_VERSE

【(從今法會通達往古迷真妄有終無解脫圓覺經云若諸眾生本不修行令妄想心
<pb:KR6s0058_K_004-0839a>¶
云何解脫)。】
#+BEGIN_VERSE
「　悟來一剎時」
#+END_VERSE

【(忽然洞達萬法皆空一念之頃便登正覺華嚴經云¶
無量無數劫解之即一念)。】¶

#+BEGIN_VERSE
「　想情何是物」
#+END_VERSE

【(妄想情計我人之相萬法皆擁執為何物唯識論云由彼¶
彼徧計徧計種種物)。】
#+BEGIN_VERSE
「　妙行不相疑」
#+END_VERSE

【(深修善法無相妙行志心進趣不得¶
生疑楞嚴經云我今已悟成佛法門是中修行得無疑惑)。】
#+BEGIN_VERSE
「　有病來求藥」
#+END_VERSE
¶

【(三障煩惱發業招感生滅苦迫身心欲差此病湏求法藥法華經云懽喜問訊求索治病)。】¶

#+BEGIN_VERSE
「　如來示法醫」
#+END_VERSE

【(果海如來說三藏法誨示有情應病與藥維摩經云為大¶
醫王善療眾病)。】¶

#+BEGIN_VERSE
「　意定法何為」
#+END_VERSE

【(意常湛然寂靜分眀動念散亂安法何為維摩經云無亂¶
是菩提常自靜故)。】
#+BEGIN_VERSE
「　真心存道理」
#+END_VERSE

【(真心實行審察至道修習眾善順向¶
正理起信論云一者直心正念真如法故)。】
#+BEGIN_VERSE
「　因從是本根」
#+END_VERSE

【(因依空[怡-台+主]本來¶
之理出生眾法內身外器楞嚴經云有漏微塵國皆徙空所生)。】
#+BEGIN_VERSE
「　欲界詮源¶止」
#+END_VERSE

【(由欲而生名為欲界源謂法本息慮稱止了達定乱空[怡-台+主]一如名詮湏止維摩經云¶
在欲而行禪希有亦女是)。】¶

#+BEGIN_VERSE
「　譬猶慧日照」
#+END_VERSE

【(謂佛智慧三覺圓眀光極無際徧照法界喻如杲日昇天¶
朗其萬像華嚴經云慧日照十方能除幽闇處)。】
#+BEGIN_VERSE
「　於法無親踈」
#+END_VERSE

【(覺[怡-台+主]平等於親¶
踈境無有憎愛金剛經頌云法中無彼此理上豈親踈)。】
#+BEGIN_VERSE
「　通透真如理」
#+END_VERSE

【(謂通¶
透法界真實理事楞伽經云體常不變目為真如所為心[怡-台+主]常無念故名為不變無真妄¶
故名曰真如)。】
#+BEGIN_VERSE
「　經音一梵書」
#+END_VERSE

【(修多羅教如標月指故以標月之指喻於言教¶
謂見月湏籍其指悟心湏假其教證理豈在言詮)。】¶

#+BEGIN_VERSE
「　喻若恒沙水」
#+END_VERSE

【(起世經中說有恒河金沙混流沙細如麵內有金沙以喻真[怡-台+主]¶
表於貪愛河中有其菩提妙果)。】
#+BEGIN_VERSE
「　清心溺濁渠」
#+END_VERSE

【(圓覺經云雖現塵勞心恒
<pb:KR6s0058_K_004-0839b>¶
清淨現染之中而不染也如良王投泥王[怡-台+主]自淨)。】
#+BEGIN_VERSE
「　解理如冰釋」
#+END_VERSE

【(悟解真理¶
如釋春冰水喻真[怡-台+主]水喻妄想解屬智慧所以心迷執我假悟心銷情執俱盡照體獨立¶
圓覺經云如湯銷冰無別有冰)。】
#+BEGIN_VERSE
「　一貫道虛無」
#+END_VERSE

【(道體無邊廓周沙界沖虛¶
真境妙有玄樞肈論云大包天地細入無間謂之一貫也)。】¶

#+BEGIN_VERSE
「　圓證通無塞」
#+END_VERSE

【(楞嚴經云十方俱擊皷十處一時間此即圓通真實圓者滿足¶
證謂所證即真理也故以圓通妙觀寂照虛空理事俱融慧門無壅)。】
#+BEGIN_VERSE
「　真同色相¶俱」
#+END_VERSE

【(大般若經云真即真空是其真諦色相即俗諦真俗二諦不即不離即是俱也)。】
#+BEGIN_VERSE
「　更¶無出入路」
#+END_VERSE

【(凡情未悟潤惑循環真智湛然實無往復故維摩經云不出不入一¶
切言語道斷)。】
#+BEGIN_VERSE
「　寂見法王都」
#+END_VERSE

【(如來正智能斷諸惑妙出世間所依真境¶
故金剛經頌云如能雖諸相定入法王家)。】¶

#+BEGIN_VERSE
「　不悟生煩惱」
#+END_VERSE

【(十地論云謂眾生本來未曾覺悟故生煩惱隨迷悟之緣造業¶
受報遂名眾生修道證真遂名諸佛)。】
#+BEGIN_VERSE
「　真如無比擬」
#+END_VERSE

【(真謂真實顯非虛妄如謂¶
如常表無變易有大方便智除滅無眀有不思議種種之用故唯識論云非諸世間喻所¶
喻故)。】
#+BEGIN_VERSE
「　智情若有差」
#+END_VERSE

【(密嚴經云眾生若有迷惑顛倒則有差別之義心既¶
無差同一覺故)。】
#+BEGIN_VERSE
「　窮劫常存矣」
#+END_VERSE

【(謂真淨心源應用塵沙盡未來際常住法¶
界感而即通故云常存也)。】¶

#+BEGIN_VERSE
「　滿足多從願」
#+END_VERSE

【(法華經云我本立誓願欲令一切眾如我等無異故以諸佛因¶
地湏發四心依此願修方成正覺)。】
#+BEGIN_VERSE
「　敷揚極太虛」
#+END_VERSE

【(華嚴經云剎說眾生說十¶
方三世一時說又云一切國土中恒轉如是輪故以至理敷揚量等大虛)。】
#+BEGIN_VERSE
「　亦無關¶鍵閇」
#+END_VERSE

【(法華經云故佛開示皆令悟入佛之知見真實妙門無有關鍵)。】
#+BEGIN_VERSE
「　何不證¶空如」
#+END_VERSE

【(智度論云但與相應煩惱自無所有無所有處即顯空如)。】¶

#+BEGIN_VERSE
「　功滿行空虛」
#+END_VERSE

【(功謂功德行謂行業徧滿空虛周圓無際寶積經云不思議業
<pb:KR6s0058_K_004-0839c>¶
用徧一切處隨眾生見聞利益)。】
#+BEGIN_VERSE
「　中心白[慘-(彰-章)+小]舒」
#+END_VERSE

【(寶[怡-台+主]論云但以中心不住一切¶
無執無著覺諸相空心自無念念起即覺覺之即無故以修行妙門唯自慘舒)。】
#+BEGIN_VERSE
「　無情¶能解脫」
#+END_VERSE

【(無情者即無為真解脫之[怡-台+主]離縛義也淨名經云解脫相者則諸法也謂¶
名生於法法生於名名既解脫諸法同解脫)。】
#+BEGIN_VERSE
「　終不鎮常愚」
#+END_VERSE

【(瑜伽論云覺知¶
前念起𢙣能止後念令其不起覺察妄念終不常愚)。】¶

#+BEGIN_VERSE
「　德量天然[怡-台+主]」
#+END_VERSE

【(德量無邊皆同一法楞伽經云謂此真實常如甚[怡-台+主]故曰天然¶
也)。】
#+BEGIN_VERSE
「　大施恩惠敷」
#+END_VERSE

【(有大恩惠普濟無遺敷祐四生垂休億劫故寶[怡-台+主]論云隨所示¶
現利樂有情)。】
#+BEGIN_VERSE
「　不能歸正道」
#+END_VERSE

【(華嚴經云不能了自心云何知正道彼由顛倒¶
慧增長一切𢙣故以悟了方知正道)。】
#+BEGIN_VERSE
「　聖教離凡夫」
#+END_VERSE

【(謂佛言教能令眾生遠離¶
諸惑故對法論云依教起行違甚深理精進長時不滯二邊證大聖果)。】¶

#+BEGIN_VERSE
「　論識卒無休」
#+END_VERSE

【(論者言論識謂心識謂有無窮之義故曰無休唯識論云一切¶
諸法唯依妄識而有差別之義若離妄識則與覺慧相應)。】
#+BEGIN_VERSE
「　迷情流似水」
#+END_VERSE

【(蓋由¶
迷自法身執此四大為我所以種種造業長溺愛流故金剛經頌云若到波羅岸入理出¶
迷情)。】
#+BEGIN_VERSE
「　覺他不妄時」
#+END_VERSE

【(楞嚴經云自覺己圓能覺他者願度一切末世眾生故以¶
除滅妄緣成聖[怡-台+主]故)。】
#+BEGIN_VERSE
「　真境靈臺是」
#+END_VERSE

【(般若論云真境者即真諦也是般若¶
所緣之境靈臺即是智也能了其惑[怡-台+主])。】¶

#+BEGIN_VERSE
「　利樂人天法」
#+END_VERSE

【(謂佛演說妙法利樂人天令得菩提皆成種智故維摩經云以¶
斯妙法濟群生一受不退常寂然)。】
#+BEGIN_VERSE
「　宗門作楷摸」
#+END_VERSE

【(宗門者圓頓一乘之教楷¶
摸邪正入聖津梁直示圓成俱為要妙法華經云如三世諸佛說法之儀式)。】
#+BEGIN_VERSE
「　若能¶廻向智」
#+END_VERSE

【(寶積經云恒以善心如是廻向為令一切眾生成就㝡勝證無上道)。】
#+BEGIN_VERSE
「　慈¶海道無踰」
#+END_VERSE

【(興慈進道積德累功如海無窮更無過越故華嚴經云廣集眾善猶¶
如大海為眾善所依之處)。】
<pb:KR6s0058_K_004-0840a>¶

#+BEGIN_VERSE
「　益眾他緣利」
#+END_VERSE

【(謂利他妙行益眾良緣開示遂徒令歸正路故智度論云¶
智慧自在常為利益一切眾生而修善法)。】
#+BEGIN_VERSE
「　三千行不[夕/鹿]」
#+END_VERSE

【(虛心泯相行願不[夕/鹿]¶
密用潛興威儀微細故楞嚴經云乃至三千威儀八万微細身心寂滅)。】
#+BEGIN_VERSE
「　妙門終¶自有」
#+END_VERSE

【(密嚴經云妙觀門中無思念慮任運成事終自圓明本來妙有)。】
#+BEGIN_VERSE
「　解者越¶毗盧」
#+END_VERSE

【(毗盧者此云徧寂即法身也妙智現前方成正覺妄心無處即越毗盧故華嚴¶
經云毗盧遮郍佛願力周法界)。】¶

#+BEGIN_VERSE
「　癡心不可見」
#+END_VERSE

【(癡心者謂於理事迷闇為[怡-台+主]寶積經云癡從分別生亦非有癡¶
[怡-台+主]與佛[怡-台+主]平等無差別不了癡迷惑故云不可見)。】
#+BEGIN_VERSE
「　舉止自相拘」
#+END_VERSE

【(身心動靜¶
妄執自他故成拘礙我空法寂何所不通般若論云泊然永寂靡執靡拘)。】
#+BEGIN_VERSE
「　多為迷¶塵障」
#+END_VERSE

【(為迷妄想執取繫著塵障淨心未能開悟圓覺經云皆是六塵妄想緣氣)。】
#+BEGIN_VERSE
「　菩¶提道法孤」
#+END_VERSE

【(智度論云菩提者此云覺義法為淨妙道曰真空假因果以圓成證¶
菩提之極品斯之謂欺)。】¶

#+BEGIN_VERSE
「　悉說甚深法」
#+END_VERSE

【(華嚴經云如是一切法皆悉甚深又云諸佛無有法佛於¶
何有說但隨其自心謂說如是法)。】
#+BEGIN_VERSE
「　因中妙相起」
#+END_VERSE

【(仁王經云十住菩薩謂地¶
前因位而現八相成道即是因中起諸妙相)。】
#+BEGIN_VERSE
「　身空無舍宅」
#+END_VERSE

【(舍宅者即五廕¶
也身空者維摩經云四大合故假名為身四大無主身亦無我故云空也又華嚴經云是¶
不著一切窟宅者之所住處)。】
#+BEGIN_VERSE
「　解即心聞喜」
#+END_VERSE

【(寶積經云悟解如是㝡上法門¶
如實不顛倒希有自在法能生歡喜心)。】¶

#+BEGIN_VERSE
「　顯法無高下」
#+END_VERSE

【(謂諸法本來亦無彼此常自相寂無所動轉維摩經云法無高¶
下法常住不動)。】
#+BEGIN_VERSE
「　真空[怡-台+主]本如」
#+END_VERSE

【(智度論云以顯法體空無虛妄淨妙滿足常如¶
其[怡-台+主]般若頌云始終無變異[怡-台+主]相本來如)。】
#+BEGIN_VERSE
「　眾生無處問」
#+END_VERSE

【(塵經未出寶藏猶埋¶
秖由迷自真心所以無處問覓楞嚴經云勝淨妙明不從人得)。】
#+BEGIN_VERSE
「　波底隱靈
<pb:KR6s0058_K_004-0840b>¶珠」
#+END_VERSE

【(識浪波中心珠自隱情塵障裏覺[怡-台+主]常存華嚴經云譬如大海有無量寶珠)。】¶

#+BEGIN_VERSE
「　攝義歸真海」
#+END_VERSE

【(所有無量義攝歸則唯是一法一法之外更無可得起信¶
論云無量功德藏法[怡-台+主]真如海)。】
#+BEGIN_VERSE
「　縱橫理不拘」
#+END_VERSE

【(百法䟽云能緣智寂所緣境空¶
理事不拘縱橫無礙)。】
#+BEGIN_VERSE
「　能眀一切法」
#+END_VERSE

【(華嚴經云能解身如實眀達一切法知法¶
悉虛妄其心無所染世間所有法一切悉虛妄)。】
#+BEGIN_VERSE
「　諦信自懸殊」
#+END_VERSE

【(諦謂審諦¶
信乃誠信了真諦之法本[怡-台+主]空寂俗諦之法似有即空真俗之法信自懸殊華嚴經云諦¶
了是身者於法無所著)。】¶

#+BEGIN_VERSE
「　受想多無定」
#+END_VERSE

【(受想二法和合為義緣就即生緣散即滅生滅之間故云無定¶
大般若經云受想行識亦復如是)。】
#+BEGIN_VERSE
「　眀人智却愚」
#+END_VERSE

【(謂慧解俱勝智斷愚癡故¶
名明人肈論云悟其所由則智心自眀智心既眀則道心自成又云眀達正理無所分別¶
故嘆以為愚)。】
#+BEGIN_VERSE
「　燒金兼鍊礦」
#+END_VERSE

【(礦喻煩惱金喻覺[怡-台+主]鍊出潔淨即有晶光密嚴¶
經云碎末於金礦礦中不見金智者巧鎔鍊真金方乃顯)。】
#+BEGIN_VERSE
「　大匠顯真如」
#+END_VERSE
¶

【(大匠者即大智慧也又密嚴經云能除垢染以顯真如)。】¶

#+BEGIN_VERSE
「　住則證他因」
#+END_VERSE

【(謂修證地位他因自果於其相中而智慧不住不著華嚴經云¶
住於無所住普徧而不動我觀一切法皆悉得明了)。】
#+BEGIN_VERSE
「　根源佛種子」
#+END_VERSE

【(唯識論云¶
本[怡-台+主]住種[怡-台+主]習所成[怡-台+主]謂持佛種[怡-台+主]得妙法身心住菩提集眾福田華嚴亦云為不斷如¶
來種[怡-台+主]故)。】
#+BEGIN_VERSE
「　懷疑障自生」
#+END_VERSE

【(疑者於諸諦理猶豫為[怡-台+主]疑自不能入理起信¶
論云以不達一法界故障礙正知見故)。】
#+BEGIN_VERSE
「　邪妄無真理」
#+END_VERSE

【(真理本有迷之謂無¶
邪妄本空執之為有圓覺經云由妄執故以無真理)。】¶

#+BEGIN_VERSE
「　化土現閻浮」
#+END_VERSE

【(國土淨穢隨眾生之所冝美𢙣自彼所見異故變現之土乃名¶
化土法華䟽云三變土田八方嚴淨)。】
#+BEGIN_VERSE
「　真心地上鋪」
#+END_VERSE

【(心[冗-几+具]覺[怡-台+主]識智無生身土¶
俱真染淨俱泯維摩經云依佛智慧則能見在佛土清淨隨其心淨則佛土淨)。】
#+BEGIN_VERSE
「　不逢
<pb:KR6s0058_K_004-0840c>¶一物是」
#+END_VERSE

【(虛空之[怡-台+主]清淨無物迷時執有妄虛乃無佛藏經云一切法空無毫末相)。】¶

#+BEGIN_VERSE
「　障礙是情娛」
#+END_VERSE

【(由妄念故有其障礙若無妄念亦絕情娛圓覺經云一切¶
障礙終成覺[怡-台+主])。】¶

#+BEGIN_VERSE
「　俗態何分別」
#+END_VERSE

【(謂世俗諦中何分真妄之法思益經云眾生行世間而不分別¶
世間菩薩行世間明了世間相)。】
#+BEGIN_VERSE
「　含生滯役途」
#+END_VERSE

【(由愚惑之[怡-台+主]業役迷途起¶
滅妄心終成勞役千營万計念念不停圓覺經云若復有人勞慮永斷絕求作之心)。】
#+BEGIN_VERSE
「　若¶能知本末」
#+END_VERSE

【(我體元無妄想為有四生九類無不皆然法句經云諸法從本來寂¶
滅無所動)。】
#+BEGIN_VERSE
「　巧智也成愚」
#+END_VERSE

【(本[怡-台+主]離言非相可得巧智分別於理成愚楞伽經云¶
方便善巧令諸眾生無所分別)。】¶

#+BEGIN_VERSE
「　報願無休日」
#+END_VERSE

【(諸佛因地之時必發度生之願承此報願所生之處更不退轉¶
華嚴經云如是等大願無量無邊際如彼無盡期我願亦復然所以無休日)。】
#+BEGIN_VERSE
「　翻成¶執妄拘」
#+END_VERSE

【(覺心本淨悟即皆同若起妄緣翻成拘執圓覺經云由妄執故妄見生滅)。】¶

#+BEGIN_VERSE
「　自家真窟宅」
#+END_VERSE

【(不了夢身由迷執我真空舍宅湏認自居維摩經云畢究¶
空寂舍故以真為住處)。】
#+BEGIN_VERSE
「　却為別人居」
#+END_VERSE

【(如來藏中功德之寶念念衰耗為此¶
客塵侵擾佛頂經云由汝心中五陰主人主人若迷客得其便)。】¶

#+BEGIN_VERSE
「　慈海妙中深」
#+END_VERSE

【(因中修行即四無量以為本慈能與樂見海義之㝡深華嚴經¶
云慈海深無量)。】
#+BEGIN_VERSE
「　但除人彼此」
#+END_VERSE

【(不立纖毫豈存彼此我人如在万象紛然歧路¶
千差途非一貫金剛經云無我相無人相)。】
#+BEGIN_VERSE
「　斷疑本所為」
#+END_VERSE

【(疑為分別不斷¶
者無決證之功智者頓明淨慧有成真之理佛頂經云蒙佛開示慧覺圓通得無疑惑)。】¶

#+BEGIN_VERSE
「　豈在巧經紀」
#+END_VERSE

【(敦信淳和與定相應巧慮經營轉乖至道法華經云常修質直行)。】¶

#+BEGIN_VERSE
「　應供垂方便」
#+END_VERSE

【(應供者佛十号中堪為福田号受三界眾生四事供獻也法華¶
經云若人有福曾供養佛)。】
#+BEGIN_VERSE
「　逍遙萬慮除」
#+END_VERSE

【(六通自在万法逍遙唯識論云
<pb:KR6s0058_K_004-0841a>¶
妙觀察智現在前時後得智中一[利-禾+(夕/小)]郍湏徧十方界不起思慮)。】
#+BEGIN_VERSE
「　曉昬塵不染」
#+END_VERSE
¶

【(本來真[怡-台+主]清淨一如眾聖悟真一塵不染寶積經云法[怡-台+主]摩𡰱珠影像不能染)。】
#+BEGIN_VERSE
「　無法¶亦鋪舒」
#+END_VERSE

【(真空無體妙用圓通在有情界即名佛[怡-台+主]若在無情但名法[怡-台+主]涅槃經云¶
無垢真如徧一切處)。】¶

#+BEGIN_VERSE
「　成佛非求證」
#+END_VERSE

【(佛與眾生非求非證誰信眾生成佛唯知佛度眾生金剛經云¶
實無眾生而可度者)。】
#+BEGIN_VERSE
「　因果無有餘」
#+END_VERSE

【(二乘菩薩因果俱修頓時則万行齊圓悟¶
了則二空皆寂金剛經云我皆令入無餘涅槃)。】
#+BEGIN_VERSE
「　津梁都不搆」
#+END_VERSE

【(不趣天堂¶
不懼地獄我獲法寶豈搆津梁金剛經云如筏喻者法尚應捨何况非法)。】
#+BEGIN_VERSE
「　眀淨達¶清虛」
#+END_VERSE

【(清淨妙智二法皆空道澈清虛理通玄城金光眀經云慧光無垢照徹清淨)。】¶

#+BEGIN_VERSE
「　就分有迷執」
#+END_VERSE

【(凡夫二見強生迷執為起無眀翻成分叚於菩提道尚有質礙¶
轉增染著三界往還緣起經云十因二果轉轉無窮)。】
#+BEGIN_VERSE
「　靈臺走萬途」
#+END_VERSE

【(未達¶
本真妄生馳逐靈源不動跋涉万途迷則妄計千差悟則本來一體金剛經云皆以無為¶
法而有差別)。】
#+BEGIN_VERSE
「　藏真在處有」
#+END_VERSE

【(上至十方諸佛下及法界眾生情與無情¶
咸韜真[怡-台+主]有殊果位圓滿妙因涅槃經云四河歸海咸沒本名)。】
#+BEGIN_VERSE
「　却被𢙣緣驅」
#+END_VERSE
¶

【(妄緣易染惑亂真源能達妙明執染自寂煩惱覆弊生死無窮)。】¶

#+BEGIN_VERSE
「　悲力湛無邊」
#+END_VERSE

【(悲能拔苦慈能與樂是一切佛慈悲喜捨任運救濟四生對法¶
論云拔眾生出生死泥)。】
#+BEGIN_VERSE
「　勿將非動止」
#+END_VERSE

【(諸佛妙行非動非止㽵嚴方德化論¶
群迷能攝有情至菩提岸維摩經云佛以一音演說法眾生隨類各得解)。】
#+BEGIN_VERSE
「　百川納¶海中」
#+END_VERSE

【(一真徧一切法法味恬然一海納百川川流不別菩提本寂涅槃本空如來真¶
心無不惣攝法華經云眾流之中海為第一)。】
#+BEGIN_VERSE
「　得達真如理」
#+END_VERSE

【(無漏真智¶
實證菩提至理湛然圓通無礙唯識論云一得永得盡未來際)。】¶

#+BEGIN_VERSE
「　觀自在於識」
#+END_VERSE

【(不觀即觀妙能觀察唯識非識真識現前無理不通於法自在
<pb:KR6s0058_K_004-0841b>¶
經云觀自在菩薩行深般若時)。】
#+BEGIN_VERSE
「　無情善有餘」
#+END_VERSE

【(三界唯心万法唯識求心¶
逐識不悟通流非識非心煩躋聖道華嚴經云我因善業常值諸佛)。】
#+BEGIN_VERSE
「　莫將煩¶惱網」
#+END_VERSE

【(唯有煩惱能障菩提若悟菩提本從煩惱眾生疑網甚若恒沙諸佛一真逈超¶
三界瑜伽論云以智慧刀割煩惱網)。】
#+BEGIN_VERSE
「　籠[(ㄇ@人)/卓]有情魚」
#+END_VERSE

【(不出三界常處樊籠¶
執著有情如魚被籠百法論云四流汩沒如魚在水)。】¶

#+BEGIN_VERSE
「　見利何因緣」
#+END_VERSE

【(五見推求於利何見三界不寂為著因緣逐利生心失菩提道¶
法華經云深入諸邪見以苦欲捨苦)。】
#+BEGIN_VERSE
「　非心即是愚」
#+END_VERSE

【(三乘正法乃入聖流外道¶
邪宗逐輪廻轉非求出離自息狂迷智度論云深著無明闇慧眼永不生)。】
#+BEGIN_VERSE
「　義空¶何處覓」
#+END_VERSE

【(一宣妙義諸法皆空以智識尋求了無所得以妙淨開發三昧現前圓覺¶
經云求大乘者速得開悟)。】
#+BEGIN_VERSE
「　智慧可能除」
#+END_VERSE

【(煩惱所緾昬迷重障若眀智慧¶
見道真源三界煩冤一切斷滅維摩經云以智慧攝愚癡)。】¶

#+BEGIN_VERSE
「　有意因何用」
#+END_VERSE

【(有漏意識與五十一心所相應造善作𢙣佛則不然中含¶
妙有意極無邊用無不周善無不徧瑜伽論云因轉第六意成妙觀察智)。】
#+BEGIN_VERSE
「　無心智¶始開」
#+END_VERSE

【(万法皆空無心合道無漏本智豈在卷舒唯識論云妙平二智現在前時)。】
#+BEGIN_VERSE
「　佛¶行方便力」
#+END_VERSE

【(佛為教主暜化人天開八萬之法門設三車之方便會權歸實開悟¶
三根法華經云我有方便力開示三乘法)。】
#+BEGIN_VERSE
「　降法眾魔摧」
#+END_VERSE

【(非相成道絕跡¶
降魔號三界法王摧六天外道維摩經云降伏魔怨制諸外道)。】¶

#+BEGIN_VERSE
「　[怡-台+主]法本來無」
#+END_VERSE

【([怡-台+主]法清淨量含太虛即今已無於昔何有達本來相寂然無事¶
法華經云大聖轉法輪顯示諸法相)。】
#+BEGIN_VERSE
「　達之論聖語」
#+END_VERSE

【(說法假言言忘理見聖聖¶
垂語法法喻空證會圓眀即達佛語涅槃經云譬如日出時眾像皆能了)。】
#+BEGIN_VERSE
「　先求始¶末心」
#+END_VERSE

【(三乘入道皆湏真淨信心信為入法初基遠得菩提大果法華經云若有聞法¶
者無一不成佛)。】
#+BEGIN_VERSE
「　清淨何諸慮」
#+END_VERSE

【(清淨妙眀息諸緣慮悟佛真[怡-台+主]善證菩提
<pb:KR6s0058_K_004-0841c>¶
我本無心不生一念維摩經云以善方便智隨意皆能現)。】¶

#+BEGIN_VERSE
「　情中眀顯晦」
#+END_VERSE

【(情與無情咸歸了義眀暗之理[怡-台+主]亦如然如室內燈光暗¶
相自遣金剛經云如人入暗則無所見)。】
#+BEGIN_VERSE
「　正法不迃廻」
#+END_VERSE

【(三乘聖道猶如坦途¶
遊履之人直至菩提之位法華經云汝等去來寶處在近)。】
#+BEGIN_VERSE
「　器量誰人障」
#+END_VERSE
¶

【(器量淺劣去道漸遙自性昬迷誰為障礙自蔽真性乃入輪廻金光明經云凡夫愚行無¶
知闇覆)。】
#+BEGIN_VERSE
「　能心絕念來」
#+END_VERSE

【(能者悟達之人心者了解之識身中佛性萬類皆同¶
悟即妄緣絕諸戲論金光明經云觀法性空是無上智)。】¶

#+BEGIN_VERSE
「　喜法人能用」
#+END_VERSE

【(大乘妙旨諸佛宣揚慈雨霑濡草木皆潤四眾間法人天悉利¶
唯斯法喜妙用無窮法華經云為是眾生故而起大悲心)。】
#+BEGIN_VERSE
「　無心覺路開」
#+END_VERSE
¶

【(無心無相覺道坦然有相有心無明障礙能開真域唯我世尊瑜伽論云又無性法非有¶
為法)。】
#+BEGIN_VERSE
「　捨非情得所」
#+END_VERSE

【(難捨能捨興慈運悲情與非情但無所執利及非利悉不¶
斷常金光明經云一切眾生[怡-台+主]相亦空)。】
#+BEGIN_VERSE
「　凡聖有何猜」
#+END_VERSE

【(凡聖同途誰生分別¶
於法無障豈涉猜疑法華經云我等不知真是佛子)。】¶

#+BEGIN_VERSE
「　勢力心如火」
#+END_VERSE

【(無眀力大甚於猛火若不息念妄想熾然圓覺經云皆以智意¶
覺了達於無眀)。】
#+BEGIN_VERSE
「　貪癡買得來」
#+END_VERSE

【(煩惱冤賊不求自生𢙣緣妄想似同買來¶
唯恣貪癡不經聖道金光明經云渴愛所逼造作眾𢙣)。】
#+BEGIN_VERSE
「　本源能不動」
#+END_VERSE
¶

【(本源即湛然妙理劫劫修持本智證時不動不搖徧周法界圓覺經云覺[怡-台+主]如虛空平等¶
不動轉)。】
#+BEGIN_VERSE
「　蓮花脚下開」
#+END_VERSE

【(蓮花妙淨生自淤泥可類一真出於煩惱况佛¶
降生時蓮花承足維摩經云譬如高原陸地不生蓮花)。】¶

#+BEGIN_VERSE
「　相染自多疑」
#+END_VERSE

【(相即有漏八識所緣染境不了三性妄執生貪嗔心於法生疑¶
惑瑜伽論云疑唯分別入見便除)。】
#+BEGIN_VERSE
「　非論我與汝」
#+END_VERSE

【(於法生疑去道逾遠為有¶
我執與汝不殊若悟菩提断諸顛倒瑜伽論云世間無决定顛倒執為我)。】
#+BEGIN_VERSE
「　獨行緣
<pb:KR6s0058_K_004-0842a>¶覺心」
#+END_VERSE

【(一法現前萬緣都泯獨行獨步法相周圓唯真覺心不可尋究寶積經云無師¶
悟道出無佛世)。】
#+BEGIN_VERSE
「　始見真心侶」
#+END_VERSE

【(於法無心詐為伴侶提宗善喻真見顯然維摩¶
經云諸度法等侶四攝為妓女)。】¶

#+BEGIN_VERSE
「　性喻菩提樹」
#+END_VERSE

【(一真法界情與無情悉皆徧有覺性敷榮真為道樹三世¶
諸佛真性湛然維摩經云無漏法林樹)。】
#+BEGIN_VERSE
「　萌心葉不開」
#+END_VERSE

【(一切眾生皆具真性¶
無眀障礙不達妙眀眹兆不彰心韜識內靈悟閇塞無以發萌華嚴經云菩提心者如樹¶
生芽)。】
#+BEGIN_VERSE
「　𦖟眀智慧種」
#+END_VERSE

【(大乘根器具佛智慧不運聦眀成佛種子涅槃經云利智¶
[擴-黃+(建-干+├)]疾聞則能解)。】
#+BEGIN_VERSE
「　容易豈教栽」
#+END_VERSE

【(如來秘法普極無邊不假義培道芽增長¶
法華經云不覺內衣裏有無價寶珠)。】¶

#+BEGIN_VERSE
「　捨意都無礙」
#+END_VERSE

【(無礙聖智廓徹諸空妄念不生自入真觀華嚴經云若入是經¶
即入法性)。】
#+BEGIN_VERSE
「　妙音響似雷」
#+END_VERSE

【(一音微妙普及群生眹兆未形如雷響應金光明經¶
云佛以微妙音演說無量法)。】
#+BEGIN_VERSE
「　聽之無眹兆」
#+END_VERSE

【(無形無相視聽俱寂菩薩真觀¶
本智內融維摩經云法不可見聞覺知)。】
#+BEGIN_VERSE
「　盡想定中來」
#+END_VERSE

【(無為至理非名言所¶
詮實相真如混機契會大集經云以定慧力滿足諸法)。】¶

#+BEGIN_VERSE
「　修善因從得」
#+END_VERSE

【(唯十善因能出三界非從證悟自得圓通金光明經云遠¶
離十𢙣而修十善)。】
#+BEGIN_VERSE
「　福田在處開」
#+END_VERSE

【(無相福田於法不盡隨機應用妙慧㽵嚴¶
維摩經云諸供養中法供養㝡)。】
#+BEGIN_VERSE
「　本由終是果」
#+END_VERSE

【(菩薩因地本未相應為證真如¶
超因離果唯識論云若時於所緣智都無所得)。】
#+BEGIN_VERSE
「　眀去暗中來」
#+END_VERSE

【(聖人行願自利¶
兼他動靜一源眀暗必異眀來暗謝暗隱眀通維摩經云譬如一燈燃百千燈暝者皆眀¶
明終不盡)。】¶

#+BEGIN_VERSE
「　心想豈能真」
#+END_VERSE

【(心即了別前境想乃泯絕名言有情則妄搆萬端未達真諦涅¶
槃經云六七無漏智方了依也幻)。】
#+BEGIN_VERSE
「　多方求法雨」
#+END_VERSE

【(多方勸勤修行也為如來
<pb:KR6s0058_K_004-0842b>¶
使開悟愚迷三慧聞熏如雨滋稼穡法華經云以一味雨潤於人華)。】
#+BEGIN_VERSE
「　勿隨業¶障門」
#+END_VERSE

【(大乘之人遠取佛果勿順三障惑業之門法華經云莫得樂住三界火宅勿貪¶
[夕/鹿]弊色聲香味觸也)。】
#+BEGIN_VERSE
「　我說經中語」
#+END_VERSE

【(我說即佛語也依經信受依教修行寶積¶
經云我說是經汝等奉持)。】¶

#+BEGIN_VERSE
「　道力巨天地」
#+END_VERSE

【(佛本後智斷障證真不可屈伏名為道力無漏聖智出過三界¶
包容天地寶積經云諸佛三昧力一塵含法界)。】
#+BEGIN_VERSE
「　因緣去却廻」
#+END_VERSE

【(因緣之法皆属¶
有為心法四緣生色法二緣起有漏因果去而却迴百緣經云因緣會遇時果報還自受)。】¶

#+BEGIN_VERSE
「　能眀清淨理」
#+END_VERSE

【(二空真[怡-台+主]本來清淨大小乘人分滿證會永出輪廻圓覺經云¶
於諸[怡-台+主]相無離真覺)。】
#+BEGIN_VERSE
「　往事亦還來」
#+END_VERSE

【(因中理事三慧修習熏識中無漏現¶
行本行經云我今所證與昔體同)。】¶

#+BEGIN_VERSE
「　福嚮前生種」
#+END_VERSE

【(善脩福慧不著因果三世諸佛以法財布施以妙用化人¶
永息輪迴自明正見大集經云若人信心施感無量劫果)。】
#+BEGIN_VERSE
「　幽眀聽法雷」
#+END_VERSE

【(世間¶
雷震百卉抽萌佛出雷音道芽齊長幽暗𦗟韻遠近皆同維摩經云其所講說乃如雷震)。】¶

#+BEGIN_VERSE
「　但能隨日用」
#+END_VERSE

【(修行凡與聖混俗同塵常行利物之心妙入菩提之道眾生迷¶
暗日用不知智度論云隨順世間事不逆於佛智)。】
#+BEGIN_VERSE
「　四敘暗相催」
#+END_VERSE

【(唯佛聖智¶
任變寒暄萬法圓成一真不動瑜伽論云四相遷流念念生滅)。】¶

#+BEGIN_VERSE
「　業緣皆影表」
#+END_VERSE

【(凡夫善惡之業仗因託緣無明愛取發潤煩惱如影隨形¶
果報表示維摩經云是身如影隨業緣現)。】
#+BEGIN_VERSE
「　報應法王咍」
#+END_VERSE

【(報應者行因感果有¶
漏緣起三界循環未斷輪轉佛興悲感為眾生無智慧故大集經云欲示宿因先現微笑)。】¶

#+BEGIN_VERSE
「　妄想成如夢」
#+END_VERSE

【(一切妄想從顛倒生種種搆畫而無有實如夢所見維摩¶
經云是身如夢為虛妄見)。】
#+BEGIN_VERSE
「　智者寸心開」
#+END_VERSE

【(五乘見道本後智生一𠛴郍間斷三¶
界惑心開意解名真聖人唯識論云初獲聖性具證二空)。】
<pb:KR6s0058_K_004-0842c>¶

#+BEGIN_VERSE
「　識見是真空」
#+END_VERSE

【(有漏之識不見真如菩薩三慧聞熏初地本智親證真空¶
唯識論云離二取相故尒時住唯識)。】
#+BEGIN_VERSE
「　無燈熖不炬」
#+END_VERSE

【(燈喻於法焰喻於性燈以¶
光光相照法以慧慧相通不炬之明如何寂照大集經云譬如闇中寶無燈不能見)。】
#+BEGIN_VERSE
「　冝¶依善種時」
#+END_VERSE

【(不依善惡不種福田真一之源非三非二智度論云一燈照佛¶
當得菩提)。】
#+BEGIN_VERSE
「　妄想無尋處」
#+END_VERSE

【(六識昬迷無明顛倒不求自至強遣還來妄想¶
所緣如何消息唯佛智見普照大千圓覺經云虛妄分別猶如陽熖)。】¶
御製秘藏詮卷第四¶

乙巳歲高麗國大藏都監奉¶
𠡠雕造
<pb:KR6s0058_K_004-0843a>¶

